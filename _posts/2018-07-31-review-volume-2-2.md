---
id: 739
title: 'রিভিউ :  ভলিউম ২/২'
date: 2018-07-31T19:04:15+00:00
author: নাসিহা ইসলাম
layout: post
guid: https://tingoyenda.org/?p=739
permalink: /review-volume-2-2/
whitedot_hide_title:
  - "0"
wpmdr_menu:
  - "1"
categories:
  - রিভিউ
tags:
  - Tin Goyenda
  - Tin Goyenda Review
  - জলদস্যুর দ্বীপ
  - তিন গোয়েন্দা
  - তিন গোয়েন্দা ভলিউম ২/২
  - তিন গোয়েন্দা রিভিউ
  - সবুজ ভূত
---
<p style="text-align: center;">
  বই: তিন গোয়েন্দা- ভলিউম ২/২
</p>

<p style="text-align: center;">
  জলদস্যুর দ্বীপ ১-২ ও সবুজ ভূত<br /> লেখক: রকিব হাসান<br /> প্রকাশকাল: জুলাই, ১৯৯৪
</p>

<p style="text-align: center;">
  রিভিউ লেখকঃ <a href="https://www.facebook.com/nasiha.islam.98"><strong>নাসিহা ইসলাম</strong></a>
</p>

&nbsp;

**জলদস্যুর দ্বীপ ১-২**

লুই ডেকেইনি!  
কুখ্যাত জলদস্যু, দক্ষিণ সাগরের ত্রাস।  
সোনার মোহরবাহী জাহাজ “সাউথ আটলান্টিক&#8221; লুট করাটাই কাল হল তার।  
“আমার জাহাজ থেকে যেসব মোহর নিয়ে তোমার মোহরের সঙ্গে মিশিয়েছ, তার মধ্যে বিশেষ একটা ডাবলুন রয়েছে, মন্ত্রপূত অভিশপ্ত মোহর।তোমাদের ভাগ্য নির্ধারিত হয়ে গেল ডেকেইনি, মরেছ তোমরা।&#8221;  
মারা যাওয়ার আগে বলে গেল সাউথ আটলান্টিকের ক্যাপ্টেন।

তারপর থেকেই দুর্দিন শুরু হল ডেকেইনির। হারিকেনের দমকে ডুবতে বসল জাহাজ, বিদ্রোহ করল নাবিকরা, ঘটতে শুরু করল নানা অঘটন। ধীরে ধীরে কালের আবর্তে হারিয়ে গেল এককালের মহাপরাক্রমশালী দস্যু, খুনি লুই। সেই সাথে তার লুটকৃত স্বর্ণমুদ্রার বিশাল ভান্ডার।

কিন্তু এখানেই শেষ নয়, এর প্রায় তিনশো বছর পর, আরেক মৃত্যুপথযাত্রী নাবিক তার কিশোর ছেলেকে লিখা শেষ চিঠিতে জানিয়ে গেল সেই স্বর্ণভান্ডারের খোঁজ। চিঠিতে বলা পথ অনুসরণ করলে এই স্বর্নভান্ডার হবে তার, কিন্তু চিঠি পড়ার আগেই কেড়ে নিতে চাইলো শত্রু। সে যখন শত্রুর হাত থেকে পালাতে চাচ্ছে, তখনি দেবদূতের মত সাহায্যের হাত বাড়িয়ে দিল তিন গোয়েন্দা।

মিসরীয় বেদুইন <a href="https://3goyenda.com/omar-sharif/" target="_blank" rel="noopener">ওমর শরীফ</a> আর তিন গোয়েন্দার সাথে মোহর উদ্ধারে গিয়ে এক শ্বাসরুদ্ধকর অভিযানে জড়িয়ে পড়ল নাবিক-পুত্র বব কলিনস। নানান প্রতিকূলতার সম্মুখীন হতে হল তাদের। পদে পদে মৃত্যুর হাতছানি।  
এসব কি শুধুই প্রকৃতির খেলা? নাকি আসলেই আছে মোহরের অভিশাপ?

রকিব হাসানের প্রথমদিকের দুইখন্ডের কয়েকটা গল্প আছে, প্রতিটাই টানটান উত্তেজনা আর রোমাঞ্চে ভরপুর। এই গল্পও তার ব্যতিক্রম নয় এবং নিঃসন্দেহে তিন গোয়েন্দার সেরা অ্যাডভেঞ্চার মূলক কাহিনীগুলোর একটা। পড়তে শুরু করলে শেষ না করে উঠা দুঃসাধ্য, পাঠককে আটকে রাখার এমনই ক্ষমতা আছে বইটির প্রতিটি পাতায়।

পড়েন নি? তাহলে শিঘ্রই পড়ে ফেলুন। কে জানে, হয়তো এই বইটিই স্থান করে নেবে আপনার প্রিয় বইগুলোর তালিকায়?

&nbsp;

**সবুজ ভূত**

ভেঙে ফেলা হচ্ছে পুরোনো “কৌন ম্যানশন&#8221;।  
এরইমধ্যে রাতে গা হিম করা চিৎকার শুনা গেলো সেখানে। বাইরে থেকে চিৎকার শুনে কয়েকজন পথচারির সাথে পোড়ো বাড়িতে ঢুকলো রবিন আর মুসা। ভিতরে গিয়ে ওরা দেখা পেলো সবুজ এক ছায়ামূর্তির; এতগুলো লোকের চোখের সামনে যে কিনা মিলিয়ে গেল দেয়ালের মাঝে। তারপর রাতেই আরো কয়েক জায়গায় দেখা দিল সেই ছায়ামূর্তি। মুসার ধারণা, এটা কৌন ম্যানশনের মালিক বুড়ো ফারকোপার কৌনের ভূত না হয়েই যায় না।ওদিকে ভ্যারট্যান্ড ভ্যাল্যিতে মৃত ফারকোপার কৌনের ভাইঝিও দেখা পেলেন ওই সবুজ ভুতের। জরুরী ডাক পরল মুসা আর রবিনের। ওখানে গিয়ে ওরা জড়িয়ে পড়ল পরিত্যক্ত খনি, গোস্ট পার্ল সহ বিভিন্ন বিষয়ের সাথে। এবং সবশেষে আটকা পড়লো অজানা শত্রুর হাতে।  
কিশোর কি পারবে তার প্রাণপ্রিয় দুই বন্ধুকে বাঁচাতে? উদ্ধার করতে পারবে চুরি যাওয়া ওই গোস্ট পার্লের নেকলেস?  
আর ওই সবুজ ভূত? সেটা কি সত্যিই আছে? নাকি তার পেছনে লুকিয়ে আছে কোন মানুষেরই ষড়যন্ত্র?

এই গল্পেই ক্যাপ্টেন ইয়ান ফ্লেচারের কাছ থেকে সার্টিফিকেট পায় তিন গোয়েন্দা।  
গল্পটা এখনো যদি না পড়ে থাকেন তাহলে শীঘ্রই পড়ে ফেলুন, আপনার পড়া গল্পের ঝুলিতে যোগ হবে আরো একটি অসামান্য গল্প।

<span style="color: #993366;">ব্যক্তিগত রেটিং</span>&#8211; ৭.৫/১০