---
id: 1420
title: 'রিভিউ: ভলিউম ৫'
date: 2018-12-02T05:01:25+00:00
author: জাহিদ মুন্না
layout: post
guid: https://tingoyenda.org/?p=1420
permalink: /review-volume-5/
categories:
  - তিন গোয়েন্দা
  - রিভিউ
tags:
  - Tin Goyenda
  - Tin Goyenda Review
  - Volume 5
  - তিন গোয়েন্দা
  - তিন গোয়েন্দা রিভিউ
  - ভলিউম ৫
---
<table border="1" style="border-collapse: collapse; width: 100%; height: 184px;">
  <tr style="height: 184px;">
    <td style="width: 100%; text-align: center; height: 184px;">
      <h3>
        <strong>রিভিউ &#8211; ভলিউম ৫</strong>
      </h3>
      
      <h3>
        <span style="color: #339966;"><span>ভীতু সিংহ</span>, <span>মহাকাশের আগন্তুক</span>, <span>ইন্দ্রজাল</span></span>
      </h3>
      
      <p>
        রিভিউ লেখিকা : <span style="color: #800080;"><a href="https://www.facebook.com/shotabdi.bhattacharjee" rel="noopener" target="_blank" style="color: #800080;">শতাব্দী ভট্টাচার্য</a></span></td> </tr> </tbody> </table> 
        
        <p>
          &nbsp;
        </p>
        
        <h3>
          <span style="color: #339966;"><span>ভীতু সিংহ</span></span>
        </h3>
        
        <p>
          ব্যক্তিগত রেটিং: <span>৮/১০</span>
        </p>
        
        <hr />
        
        <p>
          ❑ কাহিনী সার-সংক্ষেপ:
        </p>
        
        <p>
          <span>স্যালভিজ ইয়ার্ডে কোথা থেকে উদ্ভট সব পুরনো মালের সাথে কতগুলো খাঁচাও নিয়ে এলেন রাশেদ পাশা। খাঁচাগুলোতে লোহার শিক লাগানো আর তেমনই একটা শিক <span style="color: #008000;"><a href="https://3goyenda.com/kishor-pasha/" style="color: #008000;">কিশোর</a></span> নিল তাদের হেডকোয়ার্টার এর দরজায় ব্যবহারের জন্য। এমন সময় ফোন এল বিখ্যাত চিত্রপরিচালক ডেভিস ক্রিস্টোফার এর। তাঁর বন্ধু উইলবার কলিনস এর একটা জাঙ্গল ল্যান্ড আছে। সেখানে নাকি এক পোষা সিংহ আজব আচরণ করছে। আর এর কারণ খুঁজে বের করতে হবে তিন গোয়েন্দাদের৷ জাঙ্গল ল্যাণ্ডে পা দিয়েই ওরা স্বীকার হল এক ভয়াবহ অভিজ্ঞতার। কৌশলে সিংহের সামনে নিয়ে গিয়ে ছেড়ে দেয়া হল ওদের৷ যে ছাড়ল সে আবার জাঙ্গল ল্যাণ্ডের পুরনো ছাড়িয়ে দেওয়া এক কর্মচারী। কি উদ্দেশ্য তার? এদিকে <span style="color: #000080;"><a href="https://3goyenda.com/" style="color: #000080;">তিন গোয়েন্দা</a></span>র পরিচয় হল ডিক কলিন্স এবং তার চাচা উইলবার কলিনস এর সাথে। সিংহ হল জখম। একের পর এক ঘটতে থাকল খাঁচা থেকে জীবজন্তু ছেড়ে দেয়ার ঘটনা। কারণ খুঁজতে খুঁজতে নানাবিধ অদ্ভুত অভিজ্ঞতার মুখোমুখি হতে হল তিন গোয়েন্দাকে। একবার গরিলা, একবার চিতার মুখোমুখি হল ওরা, আরেকবার মেটাল শ্রেডারে ভর্তা হওয়ার হাত থেকে বাঁচল অল্পের জন্য। এদিকে খাঁচার শিক কেনার জন্য মরিয়া হয়ে উঠল কোদালমুখো এক লোক। কি আছে ওই খাঁচায়? কি এমন ঘটছে যে বারবার ভয় পাচ্ছে বেচারা সিংহটা? সিনেমার শ্যূটিং দলের কোন হাত নেই তো এর পিছে? নাকি কলিনসরা নিজেই কালপ্রিট? নাকি ঘটনা সম্পূর্ণ ভিন্ন কিছু? জানতে হলে পড়ে ফেলতে হবে ভলিউম ৫ এর প্রথম গল্প &#8216;ভীতু সিংহ!&#8217;</span>
        </p>
        
        <p>
          ❑ মতামত : <span>তিন গোয়েন্দার রোমাঞ্চকর এবং পুরোপুরি সার্থক একটি কাহিনী এটি। রোলস রয়েস, হ্যানসন, মিস্টার ক্রিস্টোফার সকলের উপস্থিতি যোগ করেছে ভিন্ন মাত্রা। গল্পে আছে নাটকীয়তা এবং শেষে চমৎকার একটি টুইস্ট। ব্যপ্তিটা আরেকটু বড় হলে এবং রহস্যটা আরো বেশি জটিল হলে ১০ এ ৯.৫ দেয়ার মতো একটি গল্পে দাঁড়াত এটি। তবুও যেমন আছে সেটি একজন পাঠককে সন্তুষ্ট করার জন্য যথেষ্ট।</span>
        </p>
        
        <h3>
          <span style="color: #339966;"><span>মহাকাশের আগন্তুক</span></span>
        </h3>
        
        <p>
          ব্যাক্তিগত রেটিং : ৮.৫/১০
        </p>
        
        <hr />
        
        <p>
          ❑ কাহিনী সার- সংক্ষেপ :
        </p>
        
        <p>
          <span>সকালবেলাতেই বদমেজাজী এক কাস্টমারের আগমনে মেজাজ বিগড়ে গেলো রাশেদ পাশা এবং রোভারের৷ মিস্টার কুপার এমন একজন মানুষ যিনি বিশ্বাস করেন কাজই সবচেয়ে গুরুত্বপূর্ন এবং একজন মানুষের বেঁচে থাকার জন্য যাবতীয় সব জিনিস নিজেই তৈরি করার উদ্দেশ্যে সব ধরনের যন্ত্রপাতি কেনার কারণেই সাতসকালে আগমন তার। বদমেজাজী এবং অবিশ্বাসী একজন লোক যিনি ব্যাংককেও বিশ্বাস করেন না। চালান একটা র‍্যাঞ্চ৷ এদিকে তাঁর স্ত্রী মিসেস কুপার বিশ্বাস করেন যে অতি শীঘ্রই নাকি পৃথিবী ধ্বংস হয়ে যাবে এবং পৃথিবীবাসীদের উদ্ধার করতে আসবে ওমেগা নামে এক ভিনগ্রহের বাসিন্দারা৷ যাই হোক, এই আজব দুজন মানুষের কেনা মালপত্র পৌঁছে দিতে তিন গোয়েন্দা এবং বোরিস গেলো তাঁদের সাথে তাঁদের র‍্যাঞ্চে। গিয়ে নানা ধরনের লোকের সাথে পরিচয় হল তিন গোয়েন্দার। ফোরম্যান, বাবুর্চি, জানোয়ার দেখে রাখার লোক ইত্যাদি সকলের সাথে কথা বলে মিস্টার কুপার সম্পর্কে আরো আজব আজব সব তথ্য উদ্ধার করল এরা৷ ফিরতে গিয়ে আটকা পড়ল গোয়েন্দারা। কয়েকজন সৈনিক নাকি সামরিক নির্দেশানুযায়ী রাস্তা বন্ধ করে রেখেছে। সব রাস্তা নিরাপত্তার খাতিরে বন্ধ করে দেয়া হয়েছে। কেন? কি এমন ঘটতে চলেছে? সৈনিকেরাই বা এমন ভয় পাচ্ছে কেন?  </span><span>এদিকে র‍্যাঞ্চেও চাঞ্চল্য দেখা দিয়েছে। ঘটছে একের পর এক রহস্যময় কাণ্ড। টেলিফোন, টেলিগ্রাফ, রেডিও সব কিছুই হয়ে আছে অকেজো। অদ্ভুত ধরনের আগুন লেগে আহত হলো র‍্যাঞ্চের এক কর্মচারী। এদিকে মিস্টার কুপারের কাছে এত স্ট্যাম্পপেপারই বা কেন? </span><br /> <span>স্পেশস্যুট পরে কারাই বা আসল স্পেশ শিপে চড়ে? </span><br /> <span>সব রহস্যের সমাধান করতে উঠেপড়ে লাগলো তিন গোয়েন্দা। পারবে কি ওরা সফল হতে?</span>
        </p>
        
        <p>
          ❑ মতামত : <span>তিন গোয়েন্দার সম্পূর্ণ অন্য ধরনের কাহিনী এটি। একটা র‍্যাঞ্চে আটকা পড়ে রহস্য সমাধানের ব্যাপারটি খুব রোমাঞ্চকর। মজার মজার ঘটনার কমতি নেই এতে, আছে শ্বাসরুদ্ধকর সাসপেন্স ও। রহস্যের পর রহস্য। টুইস্ট এর ও অভাব নেই। সব মিলিয়ে খুব মজার এবং অন্যধরনের একটি গল্প এটি৷</span>
        </p>
        
        <h3>
          <span style="color: #339966;"><span>ইন্দ্রজাল</span></span>
        </h3>
        
        <p>
          ব্যাক্তিগত রেটিং : ৯.৫/১০
        </p>
        
        <hr />
        
        <p>
          ❑ কাহিনী সার-সংক্ষেপ :
        </p>
        
        <p>
          <span>নীলামের দোকানে নতুন অভিজ্ঞতা লাভের আশায় গিয়ে একটা পুরনো ট্রাঙ্ক কিনে নিল কিশোর। ট্রাঙ্কের নামটাও অদ্ভুত &#8216;দ্য গ্রেট ডেটলার!&#8217; কেনার পর থেকেই শুরু হলো একের পর এক গণ্ডগোল। প্রথমে এক অতি বৃদ্ধা মহিলা মাত্র এক ডলারে কেনা ট্রাঙ্কটি কিনতে চাইল ত্রিশ ডলারে! কিশোর বেচল না ঠিকই কিন্তু এই না বিক্রি করাটাই আগ্রহ জাগাল এক রিপোর্টার এর। ব্যস, ট্রাঙ্কসহ তিন গোয়েন্দার নামধাম চলে এল পত্রিকায়। এদিকে ট্রাঙ্কটা আনতে না আনতেই হয়ে গেলো চুরি। খবরের কাগজ এর ফিচার পড়ে ট্রাঙ্ক কেনার জন্য জন্য আসল এক জাদুকর। এর পর আবার আগমন ঘটল সেই রিপোর্টার এর, সে আবার শুনিয়ে গেলো আরেক আজব কাহিনী। ট্রাঙ্কটা নাকি জাদুকর ডেটলারের আর সেই ট্রাঙ্কের ভেতর ছিল সক্রেটিস নামে এক কথা বলা খুলি! </span><br /> <span>যেই ভেবেছে অমন চমৎকার কেসটা হাতছাড়া হয়ে গেলো, আশ্চর্যজনকভাবে আবার তিন গোয়েন্দার হাতেই এসে পড়ল ট্রাঙ্ক। শুরু হয়ে গেলো রহস্য সমাধানের জন্য ছোটাছুটি। সক্রেটিস কি আসলেই কথা বলতে পারে? কিভাবে? জিপসিদের পাড়ায় গিয়ে আরো কিছু অদ্ভুত অভিজ্ঞতার সম্মুখীন হল তিন গোয়েন্দা। শেষপর্যন্ত শরণাপন্ন হতে হল পুলিশ চীফের। তার কাছ থেকে পাওয়া এক চমকপ্রদ খবরে ঘটনা মোড় নিল সম্পূর্ণ অন্যদিকে। বেরিয়ে এলো পুরনো না সমাধান হওয়া এক রহস্যের খবর। তিন গোয়েন্দাকে সাহায্য করতে এগিয়ে এলো কয়েকজন স্বল্পপরিচিত মানুষ৷ কারা এরা? শেষ পর্যন্ত তিন গোয়েন্দা সমাধান করল এক অভূতপূর্ব রহস্যের।</span>
        </p>
        
        <p>
          ❑ মতামত : <span>ইন্দ্রজাল এই ভলিউমের সবচেয়ে সেরা গল্প। কিশোরের তীক্ষ্ণ বুদ্ধির ঝিলিক এবং ঘটনার নতুনত্ব কাহিনীকে দিয়েছে এক অনন্য উচ্চতা। কি নেই এতে? থ্রিল, রহস্য, ধাঁধা, সাসপেন্স সব আছে। পুরো তিন গোয়েন্দা সিরিজের অন্যতম সেরা গল্প এটি আমার মতে।</span>
        </p>