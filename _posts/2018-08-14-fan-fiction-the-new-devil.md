---
id: 774
title: 'ফ্যান ফিকশন : নতুন শয়তান'
date: 2018-08-14T03:42:58+00:00
author: জাহিদ মুন্না
layout: post
guid: https://tingoyenda.org/?p=774
permalink: /fan-fiction-the-new-devil/
whitedot_hide_title:
  - "0"
androapp_post_notify:
  - 'off'
wpmdr_menu:
  - "1"
categories:
  - তিন গোয়েন্দা
  - ফ্যান ফিকশন
tags:
  - Tin Goyenda
  - Tin Goyenda Fan Fiction
  - তিন গোয়েন্দা
  - তিন গোয়েন্দা ফ্যান ফিকশন
  - নতুন শয়তান
---
<h2 style="text-align: center;">
  <strong>নতুন শয়তান</strong>
</h2>

<h3 style="text-align: center;">
  লেখিকা : <a href="https://www.facebook.com/shotabdi.bhattacharjee" target="_blank" rel="noopener">শতাব্দী ভট্টাচার্য</a>
</h3>

**১**  
রকি বীচে নতুন একটা শপিং মল খুলেছে। সেখানেই এসেছে [তিন গোয়েন্দা](https://3goyenda.com/)। এসেছে [<span style="color: #00ccff;">মুসা</span>](https://3goyenda.com/musa-aman/)র প্রস্তাবে। এখানকার কোন একটা দোকানে নাকি খুব ভাল পিৎজা পাওয়া যায়।  
&#8216;ঐ যে এসে পড়েছে&#8217; দোকানটা চোখে পড়তেই উচ্ছ্বসিত হয়ে উঠল মুসা।  
তিনটা চেয়ার দখল করে বসল ওরা। ওয়েটারকে অর্ডার দিল মুসা, &#8216;চারটে পিৎজা আর চারটে কোক আনুন।&#8217;  
ওয়েটার চলে যেতে <span style="color: #800080;"><a style="color: #800080;" href="https://3goyenda.com/kishor-pasha/">কিশোর</a></span> বলল,&#8217;আমরা মানুষ তিনজন, অর্ডার দিলে চারটা, কেন?&#8217;  
&#8216;খাইছে! তোমরাই তো বল আমি ডবল খাই!&#8217; নির্বিকার ভঙ্গিতে বলল মুসা।  
হেসে উঠল কিশোর আর <span style="color: #99cc00;"><a style="color: #99cc00;" href="https://3goyenda.com/robin-milford/">রবিন</a>।</span>  
<span style="color: #000000;">***</span>  
<span style="color: #000000;">পরদিন</span> সকাল।ঘুম থেকে উঠে কিশোর হাত-মুখ ধুয়ে নাস্তার টেবিলে এল। আজ উঠতে একটু দেরি হয়ে গেছে। রাশেদ পাশা কাগজ পড়ছেন। মেরিচাচী কিশোরের প্লেটে ডিম, রুটি বেড়ে দিলেন এবং দুধ এগিয়ে দিলেন। কিশোর নিঃশব্দে খেতে লাগল। রাশেদ পাশা কাগজ সরিয়ে ওকে বললেন, &#8216;আজ আমি একটু সোয়ানসন বীচের দিকে যাব। তবে স্যান ডিয়েগোতেও একটা অর্ডার আছে। রোভার যাবে আমার সাথে। বোরিস একা এতকিছু সামলাতে পারবেনা। তুই যাবি ওর সাথে?&#8217;  
সানন্দে রাজি হল কিশোর। কারণ, রবিন আর মুসা কেউই আজ আসবে না। দুজনেরই কাজ।  
বোরিসের সাথে কিশোর চলল স্যান ডিয়েগোতে, পিক-আপে চড়ে।  
স্যান ডিয়েগোর একেবারে শেষপ্রান্তে বিশাল বাড়ির বিশাল গেটের সামনে গাড়ি থামাল বোরিস। এই বাড়িতেই মাল নিতে এসেছে ওরা। বাড়িটা বিশাল, গেটটা অবশ্য ইলেক্ট্রিফায়েড নয়। বোরিস গেটটা খুলে ভেতরে ঢুকল, সাথে গেল কিশোর। বেল টিপল। বেরিয়ে এলেন লাল গাউন পরা এক মহিলা।  
&#8216;আপনারা?&#8217; মহিলা সম্ভবত উত্তর ক্যালিফোর্নিয়ার, লাল চুল, বয়েস সাতাশ-আটাশ।  
&#8216;আমরা পুরোনো মাল নিতে এসেছি&#8217;,জবাব দিল কিশোর।  
&#8216;আসার কথা তো ছিল মি. পাশার&#8217; মহিলার সন্দেহ যায়নি এখনো।  
&#8216;আমি ওঁর ভাতিজা, কিশোর পাশা।&#8217; উত্তরে বলল কিশোর।  
&#8216;দাঁড়াও, আমি আসছি,&#8217; ভেতরে চলে গেলেন মহিলা।  
খানিকপর অনেক বৃদ্ধা এক মহিলাকে ধরে নিয়ে এলেন তিনি। বয়স ৬০-৬৫, মাথার চুল সব পাকা।  
বৃদ্ধার বেশি কথা বলা স্বভাব, জানালেন, তিনি আর তাঁর স্বামীই এ বাড়ির মালিক।  
তিনি বললেন, &#8216;তোমরা হয়ত ভাবছ, অভাবে পড়ে আমরা এসব জিনিস বিক্রি করছি। আসলে ঘরে রাখারই জায়গা নেই। বাধ্য হয়ে বেচতে হচ্ছে।&#8217;  
কিশোর লক্ষ্য করল কথা বলার সময় তাঁর মুখের শিরাগুলো কাঁপছে, যেন তাঁর ইচ্ছের বিরুদ্ধে কথাগুলো বলছেন তিনি।  
মোটামুটি ভাল দামেই অনেক জিনিস কিনে নিল কিশোর, ভাল কন্ডিশনে আছে। অনেক মাল। আগামীদিন আবার আসতে হবে। বৃদ্ধার আচরণ নিয়ে ভাবতে ভাবতে চলল কিশোর। তারপরে যেন জোর করেই ভাবনাটা তাড়িয়ে দিল মাথা থেকে।  
**২**  
বাড়ি ফিরে বোরিসকে কাজে কিছু সাহায্য করে ফ্রেশ হয়ে খেতে বসল কিশোর। খাওয়া-দাওয়া শেষ করে চলল হেডকোয়ার্টারে। ভিতরে ঢুকে দেখে মুসা আর বিড ওয়াকার বসে আছে।  
&#8216;হাই, কোথায় গিয়েছিলে?&#8217; বিডের প্রশ্ন।  
&#8216;গিয়েছিলাম কিছু পুরনো মাল আনতে।&#8217; জবাবে বলল কিশোর। &#8216;তা তোমরা? মুসার কাজ শেষ হল?&#8217; মুসাকে জিজ্ঞেস করল কিশোর।  
&#8216;হ্যাঁ, তবে এখন খুব আনন্দে আছি।&#8217; দাঁত বের করে হেসে বলল মুসা।  
&#8216;আর কেন জান?&#8217; মুসার মুখের কথা কেড়ে নিয়ে বলল বিড। &#8216;আমাদের বাড়িতে পার্টি। দাওয়াত দেয়ার জন্যই এসেছি আমি। রবিনকেও ফোন করে বলেছি ওর গানের অফিসে। তা যাবে তো সন্ধ্যায়?&#8217;  
&#8216;হ্যাঁ, যাব অবশ্যই&#8217; কথা দিল কিশোর।  
চলে গেল মুসা আর বিড।  
\***  
সন্ধ্যায় পার্টির উপযোগী পোশাক পরে একসাথে এসেছে তিন গোয়েন্দা। বিডকে বেশ ভাল দেখাচ্ছে। আসলে আজ ওর জন্মদিন। পার্টিতে আরো অনেককেই দেখা যাচ্ছে। টমাস মার্টিন, রিচি বুমার, বিড হুফার, ফারিহা ডিকটর আর কোরি ড্রিম গল্প করছে। ওদের সাথে যোগ দিল তিন গোয়েন্দাও। এই সময় বিডের পাশে একটা পরিচিত কন্ঠ শুনতে পেল ওরা। তাকিয়ে দেখে <span style="color: #ff00ff;">জিনা</span><span style="color: #000000;">।</span> অসাধারণ লাগছে ওকে। ওদের দেখে এগিয়ে এল জিনা। বিড চলে গেল অন্যদের আপ্যায়ন করতে। মুসার নজর বুফে টেবিলটার দিকে। প্রচুর খাবার সাজানো রয়েছে তাতে।  
অনেক মজা করে যার যার বাড়ি ফিরল ওরা।  
\***  
এর পরদিন রবিন আর মুসাকে নিয়ে আবার কিশোর চলল ওই বাড়িটাতে। বাকি মাল আনতে। বোরিস আসতে পারেনি। ইয়ার্ডে প্রচুর কাজের চাপ। রোভার আর রাশেদ পাশা অন্য জায়গায় গেছেন।  
যাই হোক, তিন গোয়েন্দা বাড়িটায় ঢুকবে ঠিক তখনি একটা চিৎকার শুনতে পেল।  
চিৎকারটা একটা মেয়েকণ্ঠের এবং আসছে বাড়ির পেছনের বন এর দিক থেকে! দৌড় দিল তিন গোয়েন্দা।  
**৩**  
বনের ভেতর ঢুকতেই চিৎকার কে করেছে দেখতে পেল তিন গোয়েন্দা। জিনা! ওদের দেখে থামল।  
&#8216;খাইছে!জিনা? তুমি এখানে?&#8217; বলল হতভম্ব মুসা, জিনাকে এখানে সে আশা করেনি।  
&#8216;আমি সকালবেলা একটু ঘুরতে বের হয়েছিলাম, অনেকদিন থেকেই এদিককার বনটা দেখার ইচ্ছে আমার, আজ ভাল আবহাওয়া দেখে বেরিয়ে পড়লাম। হঠাৎ পেছন থেকে আপাদমস্তক কালো পোশাকে ঢাকা একটা লোক, মুখে মুখোশ, গায়ে মাটি, পিলে চমকে দিল! লোকটার হাতে কি ছিল জান? অনেকগুলো পাসপোর্ট!&#8217; এক নিঃশ্বাসে কথাগুলো বলে থামল জিনা।  
&#8216;পাসপোর্ট? ভালভাবে দেখেছ?&#8217; উত্তেজিত কিশোর।  
&#8216;হ্যাঁ, আমি শিওর&#8217; জোর দিয়ে বলল জিনা।  
শিস দিয়ে উঠলল কিশোর, &#8216;এই তোমরা বুঝতে পারছ ব্যাপারটা?&#8217;  
&#8216;হ্যাঁ, হ্যাঁ, কয়েকদিন ধরেই রেডিওতে, টিভিতে বলছে পাসপোর্ট নাকি খুব জাল হচ্ছে।&#8217; সায় দিল রবিন  
মুসা চুপ। খেলার খবর ছাড়া আর কোন কিছুই দেখে না সে।  
&#8216;একজনের কাছে এতগুলো পাসপোর্ট থাকা খুবই সন্দেহজনক, তাও এই বনের মাঝে। কতগুলো ছিল জিনা?&#8217; জানতে চাইল কিশোর।  
&#8216;তা প্রায় ডজন দুয়েক হবেই&#8217; জিনা জানাল।  
&#8216;চল তো বনটা একটু খুঁজে দেখি? লোকটা গেল কোনদিক দিয়ে?&#8217;  
&#8216;এই রে, সেটা তো বুঝতে পারিনি, মনে হল ভোজবাজির মত মিলিয়ে গেল! আসলে তখনি তোমরা এসে পড়লে!&#8217; কাঁচুমাচু হয়ে বলল জিনা।  
&#8216;হুঁ&#8217; হতাশ হল কিশোর।&#8217;এত বড় বনে তাহলে আর কোথায় খুঁজব? যে কাজে এসেছিলাম সেটাই করি। তুমিও চল আমাদের সাথে।&#8217; জিনাকে বলল কিশোর।  
এগিয়ে গেল চারজনে বিশাল বাড়িটার দিকে।  
\***  
আজ দরজা খুললেন এক বয়স্ক ভদ্রলোক। ওদের আগমনের কারণ জেনে, নিজের পরিচয় দিলেন, &#8216;আমি হার্ডি ডুয়েল, এ বাড়িটা আমারই।&#8217;  
কালকে যে বৃদ্ধা ছিলেন, তিনিও এগিয়ে এলেন, &#8216;আমি নেলি ডুয়েল, উনার মিসেস আর কাল যাকে দেখেছিলে সে আমাদের সেক্রেটারি, মিস লিনা রয়েস।&#8217;  
এই সময় কালো পোশাক পরা এক লোক এসে ঢুকল।  
তার পরিচয় ও দিয়ে দিলেন মহিলা, &#8216;ও হচ্ছে ডুফার। আমাদের ছেলে।&#8217; ছেলেদের দিকে সামান্য মাথা ঝুঁকিয়ে ভেতরে চলে গেলেন তিনি।  
মাল নিতে নিতে নানা কথা বলতে লাগল গোয়েন্দারা ডুয়েলদের সাথে। একসময় কায়দা করে কিশোর তাদের গোয়েন্দা সংস্থার কথা জানাল।  
&#8216;গোয়েন্দা&#8217; শুনেই মিস্টার ডুয়েল কিছু বলতে চাইলেন, কিন্তু মিসেস ডুয়েল অন্য কথায় চলে গেলেন।  
&#8216;তোমরা চারজনই গোয়েন্দা?&#8217;জানতে চাইলেন তিনি।  
&#8216;জিনা আমাদের বন্ধু, তবে অনেক কেসে আমাদের সাহায্য করেছে।&#8217; জবাবে বলল কিশোর।  
কার্ডটা চেয়ে নিলেন মিস্টার ডুয়েল।  
তারপর বিদায় নিয়ে ইয়ার্ডে ফিরে চলল চারজনে।  
**৪**  
ইয়ার্ডে ফিরে মাল গোছাতে ব্যস্ত হল কিশোর-মুসা-রবিন, ওদের সাথে যোগ দিল বোরিস আর রোভার। আর মালের হিসেব রাখছে জিনা। দুপুর হয়ে এল মাল গোছাতে গোছাতে। চারজনেই কিশোরদের ওখানে লাঞ্চ সেরে নিল। খাওয়াদাওয়া শেষ করে কিশোরের পরামর্শে হেডকোয়ার্টারে এসে ঢুকল।  
&#8216;আচ্ছা, মিস্টার আর মিসেস ডুয়েলের আচরণ তোমাদের রহস্যময় মনে হয়নি?&#8217; ঢুকেই প্রশ্ন করল কিশোর।  
&#8216;তোমার তো সবকিছুতেই রহস্য&#8217; মুখ ঝামটা দিল মুসা।  
&#8216;হ্যাঁ, পাসপোর্ট জালের সাথে ওদের কোন সম্পর্ক থাকতে পারে&#8217; মুসার কথা গায়ে মাখল না জিনা।  
&#8216;আচ্ছা, ওদের ছেলের গায়েও তো কালো পোশাক ছিল?&#8217; রবিনের প্রশ্ন।  
&#8216;আমি যে লোকটাকে দেখেছি তার চেয়ে ডুফার লম্বা বেশি। আর কাপড়ে কোন ময়লা ও চোখে পড়ল না।&#8217; জিনা জানাল।  
&#8216;উচ্চতা তো জুতা পড়লেই বাড়ানো যায় আর ময়লা সাফ করে ফেলা কোন ব্যাপারই না&#8217; স্বপক্ষে যুক্তি দেখাল রবিন।  
&#8216;কিন্তু আমি যখন দেখলাম তখনো তো জুতা পরাই ছিল লোকটা। তাছাড়া শারীরিক গঠনেও অমিল আছে।&#8217; জিনা মানতে পারছেনা।  
&#8216;হুঁ, তাহলে ওই লোক না বোধহয়।&#8217; এবার একমত রবিন।  
&#8216;খাইছে! তোমাদের আলোচনা শুনে মনে হচ্ছে এখনি চোর ধরতে বেরিয়ে যাচ্ছ! কিন্তু কেউ না ডাকলে যাব কি করে?&#8217; হতাশ মুসা।  
কিন্তু তখনই চারজনকে চমকে দিয়ে বেজে উঠল ফোন।  
**৫**  
ফোনের কাছাকাছি ছিল রবিন। সেই ধরল।  
&#8216;হ্যালো, আমি রবিন বলছি, তিন গোয়েন্দার হেডকোয়ার্টার থেকে&#8217; ফোনে প্রথম কথাটি বলে স্পীকার অন করে দিল রবিন। যাতে সব কথা সবাই শুনতে পায়।  
&#8216;হ্যালো, আমি হার্ডি ডুয়েল&#8217; ওপাশ থেকে ভেসে এল।  
&#8216;হ্যাঁ, হ্যাঁ, বলুন?&#8217; রবিন উত্তেজিত, বাকিরাও।  
&#8216;হাতে কোন কাজ আছে এই মুহূর্তে? কাজ বলতে কেস আরকি।&#8217; জানতে চাইলেন ভদ্রলোক।  
&#8216;না&#8217; জানাল রবিন।  
&#8216;তোমরা কাল সকালে একবার আসতে পারবে? চারজনেই?&#8217;  
সবাই &#8216;হ্যাঁ&#8217; বলল। কাল সকাল ১১টায় পৌঁছে যাবে জানিয়ে লাইন কেটে দিল।  
&#8216;কি ব্যাপার বলত?&#8217; জিনা জিজ্ঞেস করল।  
&#8216;মনে হয় আমাদের কিছু বলতে টলতে চান, কোন রহস্য-টহস্য&#8217; চিন্তিত ভঙ্গিতে বলল কিশোর।  
&#8216;খাইছে!&#8217; হঠাৎ বলল মুসা। &#8216;মা বলেছিল কোথায় নাকি যেতে হবে, ভুলেই গিয়েছিলাম। আমি যাই, কাল ঠিক সময়ে হাজির থাকব। আর আমার গাড়ি কার ওয়াশে।&#8217;  
&#8216;অসুবিধে নেই আমার কিংবা জিনারটা নিলেই হবে।&#8217; রবিন বলল।  
&#8216;তারমানে&#8217; মুসা যাবার পর জিনা বলল রবিন ও কিশোরকে &#8216;সম্ভবত আরেকটা রহস্য হাজির হতে যাচ্ছে আমাদের সামনে।&#8217;  
একমত হয়ে মাথা ঝাঁকাল কিশোর আর রবিন।  
\***  
কিন্তু এর পরদিন জিনা আসতে পারল না ওদের সাথে। কি একটা জরুরি কাজে নাকি আটকে গেছে ও। কাজেই রবিনের ফোক্সওয়াগনে করেই চলল ওরা। জিনা অবশ্য বলে দিয়েছে যা যা জানবে, তা এসে ওকে জানাতে।  
বাড়িটার সামনে এসে গাড়ি থামাল রবিন। দেখা গেল একটা সাদা টয়োটা করোলা বেরিয়ে যাচ্ছে। ড্রাইভিং সিটে বসে আছে এক তরূণী।  
&#8216;ইনিই লিনা রয়েস, ডুয়েলদের পার্সোনাল সেক্রেটারি।&#8217; রবিন আর মুসাকে জানাল কিশোর।  
নামল ওরা গাড়ি থেকে। গিয়ে ডোরবেল টিপতেই দরজা খুলে দিলেন মিসেস ডুয়েল।  
মুখটা ফ্যাকাসে, ওদের দেখে কোনমতে হাসলেন একটু!  
**৬**  
তবে মিস্টার ডুয়েল সাদরে অভ্যর্থনা জানালেন ওদের।  
জিনার কথা জানতে চাইলেন। কিশোর জানাল একটা কাজের জন্য আসতে পারেনি ও।  
&#8216;শোন&#8217; বলতে শুরু করলেন তিনি, &#8216;আমার বিশ্বাস আমাদের বাড়িটাতে ভূত আছে।&#8217;  
&#8216;ভূত?&#8217; ঢোক গিলল মুসা। এমনভাবে তাকাতে লাগল, যেন ঘরের ভেতরই দেখতে পাবে ভূতটাকে!  
&#8216;কি ব্যাপার খুলে বলুন সব&#8217; অনুনয় করল কিশোর।  
&#8216;আমার মিসেসের বিশ্বাস&#8217; আবার বলতে লাগলেন মিস্টার ডুয়েল,&#8217; ভূত বলে সত্যিই কিছু আছে। কিন্তু, আমার ওসবে বিশ্বাস নেই। হয়েছে কি, আমাদের সেলার থেকে মাঝে মাঝেই অদ্ভূত শব্দ ভেসে আসে। একবার আমি উঁকি দিয়েছিলাম, দেখি একটা লাল পোশাক পরা ছায়ামূর্তি দৌড়ে চলে যাচ্ছে। নেলিতো প্রায় মূর্ছাই গিয়েছিল। কিন্তু আমার মনে হয়, কোন মানুষের কাজ। আর সেটা একটু তদন্ত করে দেখবার জন্যই তোমাদের ডেকেছি আমি। রাজি তো?&#8217;  
&#8216;অবশ্যই&#8217; বলে উঠল কিশোর। &#8216;সেকেণ্ড আর নথি তোমাদের কি মত?&#8217;  
&#8216;আমার আপত্তি নেই&#8217; রবিন জানাল। মুসা কিছু বলল না।  
&#8216;কাকে কাকে সন্দেহ করেন আপনারা?&#8217; কিশোর জিজ্ঞেস করল।  
&#8216;আমাদের বাড়িতে আমরা দুজন ছাড়াও আরো থাকে আমাদের সেক্রেটারী লিনা, আমাদের ছেলে ডুফার, আর মাঝে মাঝে লিনার ভাই জেফারসন এসে থাকে। আর কাজের লোক আছে কয়েকজন। কাকে সন্দেহ করব? সবাই পুরনো লোক।&#8217; এক নিঃশ্বাসে কথাগুলো বলে থামলেন মি.ডুয়েল।  
&#8216;সেলারটাকি দেখা যাবে?&#8217;  
&#8216;কিশোর&#8217; বাধা দিল মুসা।&#8217; জিনা নেই আমাদের সাথে। ওকে ছাড়া দেখে ফেললে খেপে যাবে কিন্তু!&#8217; আসলে ওর মনে ভূতের ভয় ঢুকেছে।  
&#8216;ঠিক আছে&#8217; মেনে নিল কিশোর, জিনাকে চটিয়ে খামোখা অশান্তি ডাকতে চায় না।  
&#8216;ভাল কথা,&#8217; বললেন মিসেস ডুয়েল। &#8216;তদন্ত করতে হলে আমাদের বাড়িতেই থাকতে হবে তোমাদের। বারবার রকিবীচ থেকে এসে খোঁজ করতে সমস্যা হবে।&#8217;  
একমত হয়ে মাথা ঝাঁকাল তিন কিশোর।  
&#8216;জিনাকেও নিয়ে এস, মেয়েটাকে ভাল লেগেছে আমার!&#8217; আবার বললেন তিনি।  
মুসা আর রবিন চোখাচুখি করল, মুখে মুচকি হাসি। হাসিমুখে সায় জানিয়ে সেদিনের মত বিদায় নিল ওরা।  
**৭**  
বিকেলে পাশা স্যালভিজ ইয়ার্ডে জমায়েত হল কিশোর, মুসা, রবিন এবং জিনা।  
সন্দেহভাজনদের নিয়ে আলোচনা করল ওরা। ওদের সন্দেহের তালিকায় আপাতত আছেন সেক্রেটারি লিনা রয়েস, তার ভাই জেফারসন রয়েস, এবং ডুয়েলদের ছেলে ডুফার।  
&#8216;জেফারসনকে এখনো দেখিনি আমরা&#8217; মন্তব্য করল রবিন।  
&#8216;ডুফার কি কাজ করে? মিস্টার ডুয়েল জানিয়েছেন, মি. ডুফার নাকি বাড়িতে থাকেন না তেমন।&#8217; কিশোর বলল।  
&#8216;সম্ভবত কোনকিছুর ব্যবসা করে, রকিবীচে&#8217; আন্দাজে বলল মুসা।  
&#8216;হুম, জানতে হবে। আর চাকর বাকরের ব্যাপারেও খোঁজ খবর নিতে হবে।&#8217; বলল কিশোর।  
&#8216;বাসায় বলে একটু অনুমতি নিতে হবে&#8217; মুসা বলল।&#8217; আমার মা না আটকে দেয় আবার!&#8217;  
&#8216;চল, আগে মেরিচাচীকে বলি, চাচীই রাজি করাবে আংকেল আন্টিদের।&#8217; বলে উঠল কিশোর।  
হেডকোয়ার্টার থেকে বেরুল চারজনে। বেরিয়ে দেখে মেরিচাচী নেই। একটা নোট দেখল। তিনি গেছেন কাছেই মিসেস বেকারদের বাড়িতে। সন্ধ্যার মধ্যেই ফিরবেন।  
কাজেই হলঘরে বসে টিভি দেখতে লাগল গোয়েন্দারা।  
মুসা আর জিনা ঝগড়া লেগে গেল কি দেখবে তা নিয়ে। মুসা বলছে, গাড়ির উপর একটা শো দিচ্ছে সেটা দেখবে, জিনা বলছে শার্লক হোমস এর সিরিজ দেখবে। কিশোর আর রবিন দুজনেই হোমস এর ভক্ত। কাজেই মুসার আর &#8216;খাইছে&#8217; বলা ছাড়া কিছু করার থাকল না!  
\***  
সন্ধ্যার একটু পরেই ফিরে এলেন চাচী। তাঁকে সবকিছু খুলে বলল কিশোর। চাচী অমত করলেন না, তবে কথা দিতে হল সাবধানে থাকবে ওরা। তিনিই মুসা-রবিনের মা-বাবাকে জানাবেন। জিনার মা-বাবা থাকেন গোবেল বীচে। কাজেই ওর অনুমতি নেয়ার প্রয়োজন পড়ল না।  
মেরিচাচী ডিনারের আয়োজন করতে গেলেন। রবিন, মুসা, জিনাকে বললেন এখানেই খেয়ে যেতে। বসে টিভি দেখতে লাগল ওরা। এমন সময় ডোরবেল বেজে উঠল। উঠে গিয়ে দরজা খুলে দিল জিনা, দেখে মিশা দাঁড়িয়ে আছে।  
&#8216;তুমি?&#8217; অবাক জিনা। তারপর ওকে নিয়ে ভেতরে এল।  
ওকে দেখে তিন গোয়েন্দাও অবাক হল। ওর বাবা ওকে নিয়ে গিয়েছিলেন। এখন বিধবস্ত দেখাচ্ছে ওকে।  
&#8216;কি ব্যাপার?&#8217; ব্যাপারটা লক্ষ্য করল কিশোর।  
&#8216;বাবার সাথে ভীষণ ঝগড়া হয়েছে&#8217; করুণ মুখে জানাল মিশা। &#8216;বাবা-মা সারাক্ষণ ঝগড়া করে, আর তা নিয়ে আমার ঝগড়া হয়েছে বাবার সাথে। অনেক ঝামেলা বাসায়। শান্তিতে পড়াশুনা করতে পারিনা।&#8217;  
মেরিচাচীও সব শুনলেন। তারপর কঠোর কন্ঠে ঘোষণা করলেন, &#8216;মিশা এখানেই থাকবে তুমি। তোমার বাবার সাথে আমি কথা বলব।&#8217;  
রহস্যের ব্যাপারে সব বলা হল তাকে। শুনে ওর ও যাওয়ার খুব ইচ্ছা ছিল, কিন্তু কিশোর সাফ মানা করে দিল। অন্য একজনের বাসায় গিয়ে এতজন উঠাটা ঠিক হবেনা। গল্পগুজব আর রাতের খাওয়া শেষে জিনা, রবিন, মুসা যার যার বাড়ি ফিরে গেল। কিশোর মিশাকে থাকার ঘর দেখিয়ে দিয়ে নিজের বিছানায় গড়িয়ে পড়ল। শোয়ার সঙ্গে সঙ্গে ঘুম।  
**৮**  
এর পরদিন সকালে ঘুম থেকে উঠে নাস্তা সেরে জিনাকে ফোন করল কিশোর। মুসা বা রবিন দুজনের কারো গাড়িই পুরোপুরি সুস্থ না, মেরামতি আছে। তাই জিনার গাড়িটা আনার কথা বলল কিশোর। কিছুদিন পরপরই গাড়ি বদলায় জিনা। এবার কিনেছে একটা সিলভার শেডো। খানিক পর ইয়ার্ডের সামনে এসে থামল ওর গাড়ি। মালপত্র তুলে রাখল কিশোর আর জিনা। মিশা আরেকবার অনুরোধ করল কিশোরকে। কিন্তু ফল হল না। একটু পরেই রবিন আর মুসা এসে হাজির হল। যার যার সীটে বসার পর চলতে শুরু করল গাড়ি।  
\***  
গন্তব্যে পৌঁছে জিনা গ্যারেজে গেল গাড়ি রাখতে। ফিরে এসে তিন গোয়েন্দার সাথে ঢুকল ভেতরে। বসার ঘরে ঢুকতেই দেখা হল মিস লিনার সাথে। তার পাশে আরেকজন অপরিচিত ভদ্রলোক। ওদের দেখে মিস লিনা বললেন,&#8217; ও, তোমরা এসে পড়েছ। দাঁড়াও, তোমাদের ঘর দেখিয়ে দিচ্ছি। আর এ হচ্ছে আমার ভাই জেফারসন রয়েস।&#8217;  
তিন গোয়েন্দা আর জিনা নিজেদের পরিচয় দিল। লোকটা সামান্য মাথা ঝোঁকাল।তিন গোয়েন্দা আর জিনার জন্য দুটো ঘর, দুটো করে বিছানা, দুটোই পাহাড়ের দিকে মুখ করা। কে কোনটায় থাকবে সে ঝামেলায় না গিয়ে টস করল ওরা। টসে মুসা- রবিন আর কিশোর-জিনা এক সাথে রুম পেল।চারজনেই ফ্রেশ হয়ে বেরিয়ে এল।  
&#8216;কিশোর, জেফারসন এর হাইট আর শারীরিক গঠন আমার দেখা সেদিনের লোকটার সাথে মিলে যায়&#8217; জরুরি কন্ঠে বলল জিনা।  
&#8216;খাইছে! কোন লোকটা?&#8217; মুসা ভুলে গেছে।  
&#8216;সেই যে কালো পোশাক পরা লোকটা, যার হাতে অনেকগুলো পাসপোর্ট ছিল&#8217; মনে করিয়ে দিল রবিন।  
এই সময় মিসেস ডুয়েল হাসিমুখে এগিয়ে এলেন, জানালেন, &#8216;তোমাদের নাস্তা রেডি।&#8217;  
কাজেই রহস্যের আলোচনা আপাতত বাদ দিয়ে ডাইনিং হলে খেতে চলল ওরা।  
**৯**  
খাওয়াদাওয়া শেষ করে সেলারটা দেখতে গেল সবাই মিলে। সেলারটা অনেক পুরনো। বেশ বড়। বেশ কিছুদূর এগুনোর পর দেখা গেল দেয়াল ধ্বসে সেলারটা বন্ধ হয়ে গেছে। আর এগুনোর পথ নেই। আজ আর কিছু দেখার নেই। ফিরে চলল ওরা ঘরে।  
\***  
ঘরে ফিরে আবার আলোচনায় বসল ওরা।  
&#8216;সেলারটা ওখানেই শেষ বলে মনে হয় না আমার&#8217; নিজের মতামত প্রকাশ করল কিশোর।  
&#8216;হ্যাঁ, কোন ট্র‍্যাপডোর থাকতে পারে&#8217; একমত হল রবিন।  
&#8216;ইস, আরেকটু খোঁজাখুঁজি করা দরকার ছিল&#8217; বলল জিনা।  
&#8216;করব, যখন আমরা একা যাব&#8217; বলল কিশোর।  
&#8216;খাইছে! মিসেস ডুয়েলকে সন্দেহ করছ নাকি কিশোর?&#8217; মুসার প্রশ্ন।  
&#8216;সন্দেহ না, তবে কথা ফাঁস করে দিতে পারেন উনি, ভীতু তো!&#8217; বলল কিশোর।  
&#8216;চল, তাহলে&#8217; প্রস্তাব দিল জিনা। &#8216;এ বাড়ির মালী, রাঁধুনী আর চাকরের সাথে কথা বলে আসি।&#8217;  
বাকিদের ও আপত্তি নেই।  
চলল ওরা কাজের লোক কারা খুঁজতে। প্রথমে এল রান্নাঘরে। এখানে রাঁধুনী মিসেস লিবার্ট, আর মূল খানসামা মিস্টার নুফার এর দেখা পেল। মালীর নাম মিস্টার লিবার্ট, রাঁধুনীর স্বামী।  
মুসা আর কিশোর মিস্টার নুফারের সাথে কথা বলতে লাগল। জিনা আর রবিন গেল মিসেস লিবার্টের সাথে কথা বলতে।  
&#8216;মিসেস লিবার্ট&#8217; শুরু করল জিনা।&#8217; আমরা কয়েকদিন এখানে থাকতে এসেছি। আমাদের দাওয়াত করা হয়েছে। কয়েকটা কথা জানতে এসেছি।&#8217; বিশাল রান্নাঘরের অপর প্রান্ত থেকে কিশোরের গলা শুনা যাচ্ছে।  
নিজেদের পরিচয়টা দিল আগে রবিন।  
&#8216;তা কি জানতে চাও?&#8217; মহিলার চোখে হাসি, চুল লাল, গায়ে একটা চাদর জড়ানো।  
&#8216;আপনি এ বাড়িতে কতদিন ধরে কাজ করছেন?&#8217; প্রথম প্রশ্নটা রাখল জিনা।  
&#8216;তা প্রায় ১০ বছর, আমি আর আমার স্বামী দুজনেই&#8217; একথা বলে একটা বয়াম খুলে অনেকগুলো বিস্কুট দিলেন দুজনকে। নিয়ে নিল ওরা। দুটো খেয়ে বাকিগুলো মুসার জন্য রেখে দিল।  
&#8216;খুব ভাল বিস্কুট&#8217; প্রশংসা করল রবিন।  
মহিলা খুব খুশি হলেন। বললেন, &#8216;তোমাদের আর কিছু জিজ্ঞেস করতে হবেনা। যা জানি, আমিই বলে যাচ্ছি।&#8217;  
**১০**  
শুরু করলেন তিনি, &#8216;দশ বছর ধরে এ বাড়িতে কাজ করে যা মনে হয়, তা হল, এরা সবাই বেশ ভাল। সেক্রেটারিটা&#8217; নাক কুঁচকালেন তিনি, &#8216;বড় বেশি কড়া। ওকে ভাল লাগেনা আমার। ওর ভাই জেফ অবশ্য খুব একটা খারাপ না। আর ডুফার তো বাড়িতেই থাকেন না বেশির ভাগ সময়। মিস্টার ডুয়েল অত্যন্ত ভদ্রলোক। মিসেস ডুয়েল বেশি কথা বললেও মনটা বেশ ভাল। তবে বেশি ভীতু। ইদানীং কোন কারণে ভয় পাচ্ছেন মনে হয়। আর সেক্রেটারীটাও বেশ ধমকায়। কিছু হয়েছে মনে হয়। &#8216;  
আরো কিছু প্রশ্ন করল তাকে রবিন আর জিনা। তবে এর বেশি কিছু জানাতে পারলেন না মহিলা। কিশোর আর মুসা আগেই বেরিয়ে গেছে।ওরা বেরিয়ে এল। কিশোরদের ঘরে এসে ঢুকল সবাই। রবিন জানাল, মহিলা কি কি বলেছে। তারপর কিশোর বলল, &#8216; বুড়োটা বলতেই চায় না প্রায়। বেশ কষ্ট করতে হয়েছে। শুধু তথ্য বলতে একটাই জানতে পেরেছি, ইদানীং মিসেস ডুয়েল বেশি ভয় পান আর মিস লিনাকে কেউই তেমন একটা পছন্দ করেনা। সেটা তোমরাও জেনেছ।&#8217;  
&#8216;ওহ, ভুলেই গিয়েছিলাম&#8217; বলে পকেট থেকে বিস্কুট বের করে মুসাকে দিল জিনা।  
&#8216;খাইছে! আমার জন্য? থ্যাংকিউ, থ্যাংকিউ&#8217; খুশিমনে বিস্কুটগুলো নিয়ে নিল মুসা। কিশোরকে জিজ্ঞেস করাতে মাথা নেড়ে কিছু একটা বলতে যাচ্ছিল ও। কিন্তু একটা উত্তেজিত চিৎকার শুনে ঘর থেকে দৌড়ে বেরিয়ে এল সবাই। চীৎকাড়টা মিসেস ডুয়েলের!  
**১১**  
&#8216;কি হয়েছে?&#8217; সমস্বরে বলে উঠল চারজনে, ছুটে গেল মিসেস ডুয়েলের দিকে। জানালার দিকে আংগুল তুললেন তিনি, আংগুল গুলো কাঁপছে। যা দেখে তিনি ভয় পেয়েছেন, তা দেখে গোয়েন্দারাও ভয় পেয়ে গেল। একটা র‍্যাটল স্নেক!  
মুসা মাথা ঠান্ডা রাখল। একটা কাঠের টুকরো এনে মাথা বরাবর মারল। সাপ খতম। হাঁফ ছাড়ল সবাই।  
&#8216;এটা এখানে এভাবে তো আসার কথা না! একটা আবাসিক এলাকা এটা!&#8217; চিন্তিত ভঙ্গিতে বলল কিশোর।  
&#8216;মনে হল, কেউ যেন ছুঁড়ে দিয়েছে হঠাৎ, নিজে নিজে আসেনি ওটা।&#8217; মিসেস ডুয়েল এখনো কাঁপছেন।  
&#8216;তারমানে কেউ ওটা আপনার দিকে ইচ্ছে করে ছুঁড়ে দিয়েছে? কোন শত্রু?&#8217; জিনার প্রশ্ন  
&#8216;খাইছে! ভয় দেখাবার জন্য নাকি মারার জন্য? এই সাপ তো প্রচন্ড বিষাক্ত!&#8217; মুসা বলল।  
মিসেস ডুয়েল একটা চেয়ারে বসে পড়লেন।  
&#8216;আমার মনে হয় ভয় দেখাবার জন্যই। কারণ সাপের কামড়ে যে কেউ মারা যাবেই তার কোন গ্যারান্টি নেই। ভয় দেখিয়ে তাড়াতে চাইছে কেউ।&#8217; বলল রবিন।  
&#8216;আমি রবিনের সাথে একমত&#8217; কিশোর বলল।&#8217; প্রশ্ন হল, ভয়টা কাকে দেখাতে চাইছে? ডুয়েলদের নাকি আমাদের?&#8217;  
&#8216;আর কেই বা চাইছে?&#8217; জিনার প্রশ্ন।  
&#8216;সেটাই জানার চেষ্টা করতে হবে আমাদের।&#8217;  
\***  
ঘরে ফিরে এল গোয়েন্দারা। সন্ধ্যা হয়ে গেছে। মিস্টার ডুয়েল ফিরে এসেছেন। খানিক পরেই ডিনারের ডাক পড়ল। খাবারের চেহারা দেখে মুসার মুখে বিমল হাসি ফুটে উঠল। অনেক খাবার। কোনটা আগে নেবে সে ঠিক করতে পারছেনা। প্রথমেই &#8216;খাইছে&#8217; বলে একটা মাংসের বড়া নিয়ে তারপর বসল। সবাই খাওয়া শুরু করার পর কিশোর মিস্টার ডুয়েলকে খানিক আগের ঘটনাটা খুলে বলল।  
&#8216;তারমানে পরিস্থিতি বিপজ্জনক&#8217; মন্তব্য করলেন তিনি।  
&#8216;সাবধান থাকতে হবে আমাদের&#8217; বলল জিনা।  
&#8216;কিন্তু তোমাদের বিপদে ফেলছি না তো?&#8217; দ্বিধা যাচ্ছে না মিসেস ডুয়েলের কন্ঠ থেকে।  
&#8216;ভুলে যাচ্ছেন কেন?&#8217; দরাজ হাসি হাসল মুসা।&#8217; আমরা গোয়েন্দা। ঝুঁকি&#8230;&#8217;  
&#8216;নিয়ে রহস্য সমাধান করাই আমাদের কাজ!&#8217; মুসার মুখের কথা কেড়ে নিয়ে বলল রবিন।  
&#8216;আর এরকম বিপজ্জনক আর রোমাঞ্চকর হলে তো কথাই নেই&#8217; হেসে যোগ করল কিশোর।  
**১২**  
খাওয়া শেষ করে মুসাদের ঘরে এসে ঢুকল সবাই।  
&#8216;মালির সাথে কথা বলা এখনো বাকি&#8217; বিছানায় বসে বলল জিনা।  
&#8216;হ্যাঁ, বলব, নিশ্চয়ই এখন খেতে গেছে, আটটা নাগাদ যাব&#8217; জিনার কথার জবাবে বলল কিশোর।  
এমন সময় একটা গাড়ির আওয়াজ পাওয়া গেল।  
রবিন এগিয়ে গেল জানালার দিকে। জানাল, &#8216;মিস রয়েস এসেছেন।&#8217;  
&#8216;খাইছে! কখন বেরুলেন তিনি?&#8217; মুসার প্রশ্ন।  
&#8216;সম্ভবত জেফকে নামিয়ে দিয়ে এসেছেন।&#8217; অনুমান করল জিনা।  
&#8216;কোথায় থাকে কে জানে&#8217; আনমনে বলল কিশোর।  
\***  
&#8216;মিস লিনার সাথে কথা বলতে যাব আমি আর জিনা, তোমরা মি.লিবার্ট এর সাথে কথা বলে এস।&#8217; বলল কিশোর।  
খানিকপর কিশোর আর জিনা গেল মিস রয়েসের ঘরের দিকে। নক করার পর দরজা খুলে দিলেন মিস লিনা।  
&#8216;ও, তোমরা?&#8217; চেহারায় কোন পরিবর্তন নেই। &#8216;কি চাও?&#8217;  
&#8216;একটু ভেতরে আসতে পারি? কয়েকটা প্রশ্ন ছিল।&#8217; মহিলাকে বলল কিশোর।  
&#8216;এস&#8217; একটু ফাঁক করলেন দরজা।  
ভেতরে ঢুকল কিশোর ও জিনা। বেশ সাজানো-গোছানো ঘর।  
তবে তিনি বিশেষ কিছু জানাতে পারলেন না। তাঁর কাছে নাকি কিছুই অস্বাভাবিক লাগেনি। আর ভূতকেও কখনো দেখেননি তিনি।  
&#8216;কি বুঝলে?&#8217; ঘর থেকে বেরিয়ে ভুরু নাচিয়ে জিনাকে জিজ্ঞেস করল কিশোর  
&#8216;সন্দেহভাজনদের মাঝে প্রধান তিনি&#8217; বেশ কায়দা করে উত্তর দিল জিনা, &#8216;তার কথাবার্তা, আচার-আচরণ ও কেমন যেন সন্দেহজনক। তিনি সন্দেহজনক কিছু দেখতে বা শুনতে পাননি। এটাও সন্দেহের উদ্রেক করে।&#8217;  
&#8216;তোমার দেখি &#8216;সন্দেহ&#8217; ছাড়া কথাই নেই?&#8217; হেসে বলল কিশোর।  
&#8216;সন্দেহ আর রহস্য নিয়েই তো আমাদের কারবার!&#8217; দুই ভুরু উচিয়ে, আংগুলকে পিস্তলের মত কিশোরের দিকে তাক করে, ভাব যেন কিশোরই ভিলেন, এমন একটা ভঙ্গি নিয়ে ওয়েস্টার্ন গোয়েন্দার ভঙ্গি নকল করে বলল জিনা।  
হেসে উঠল দুজনেই।  
সহসা গম্ভীর হয়ে গেল কিশোর। &#8216;তবে মিস রয়েস সত্যিই সন্দেহজনক। মোটেও আন্তরিক নয়। দেখা যাক, রবিন আর মুসা কোন খবর আনে কিনা।&#8217;  
**১৩**  
খানিকক্ষণ পরই রবিন আর মুসা এল। উত্তেজিত।  
&#8216;কিছু জানলে?&#8217; জিজ্ঞেস করল জিনা।  
&#8216;মিসেস ডুয়েল ভূতের ভয়ে কাবু,তাই আমরা এতদিন তাঁর কথার উপর পুরোপুরি ভিত্তি করতে পারতাম না।এখন তার একজন সমর্থক পাওয়া গেছে। আর তিনি হলেন মিস্টার লিবার্ট।&#8217; বলে থামল রবিন।  
&#8216;আর মিস্টার লিবার্ট একজন শক্তসমর্থ পুরুষ, ভয়ে কাবু থাকার কথা না।&#8217; বলল মুসা।  
&#8216;তুমিও তো শক্তিশালী, ভূতের ভয়ে তো ঠিকই কাবু হয়ে থাক। বলা যায় না, ওরকম যদি হয়?&#8217; মুসাকে খোঁচা দেয়ার লোভটা সামলাতে পারল না জিনা।  
মুসা মুখ খুলাবার আগেই হাত তুলল কিশোর। &#8216;এসব কথা থাক। কিছু বর্ণনা কি দিতে পেরেছেন তিনি?&#8217; জানতে চাইল সে।  
&#8216;হুঁম&#8217; বোম ফাটাল রবিন। &#8216; ছায়ামূর্তিটা নারীর।&#8217;  
অবাক হল না কিশোর, যেন সে এটাই আন্দাজ করেছিল। &#8216;শোন, কাল একটু রকিবীচ এ যেতে হবে। মিস লিনা, তার ভাই এবং ডুফার সকলের সম্পর্কে আরেকটু ভাল করে খোঁজ নিতে হবে।&#8217;  
&#8216;ঠিকানা?&#8217; মুসার প্রশ্ন।  
&#8216;মিস্টার ডুয়েলের কাছ থেকে নিয়ে নেব। আর মিস লিনা বেরুলে উনার পিছু নিতে হবে। কাজেই সকাল সকাল আমি আর রবিন চলে যাব রকিবীচে। বাসে করে। আর লিনা বেরুলে জিনা আর মুসা সাবধানে পিছু নেবে তাঁর। ঠিক আছে?&#8217;  
একমত হল সবাই।  
**১৪**  
পরদিন ভোরেই কিশোর আর রবিন রকিবীচে চলে গেল। মিস্টার ডুয়েলের কাছ থেকে সবার ঠিকানা নিয়ে নিয়েছে।  
বেলা ১১টার দিকে মিস লিনাও বেরুলেন। তাঁকে অনুসরণ করে চলল মুসা আর জিনা। তিনিও রকিবীচের দিকেই যাচ্ছেন।  
রকিবীচে ঢুকার ঠিক আগে রাস্তার পাশে একটা সরু পথ চলে গেছে। মিস লিনার গাড়িটা মোড় নিয়ে ওইদিকে ঢুকল। মুসাও ঢুকল পিছু পিছু, বেশ খানিকটা দূরত্ব বজায় রেখে।কিছুদূর গিয়ে গাড়ি থামল।  
মিস লিনা বেরিয়ে একটা গাছের আড়ালে চলে গেলেন। মুসা আর জিনাও গেল। একটা গলার আওয়াজ শুনতে পেল। কথা বোঝা যাচ্ছে না। তবে গলার আওয়াজটা কেমন ভোঁতা। জিনার মনে হল আগে কোথাও শুনেছে। কে সেটা দেখতে যাবে, এমন সময় বেরিয়ে এলেন মিস লিনা। ওদের দেখে ফেললেন। চোখ জ্বলে উঠল তার।  
&#8216;আমার উপর গোয়েন্দাগিরি? কি ভেবেছ কি?&#8217; চেঁচিয়ে উঠলেন তিনি।  
&#8216;কার সাথে কথা বলছিলেন এমন নির্জন জায়গায়?&#8217; জিনাও সমান তেজে চেঁচিয়ে উঠল।  
&#8216;সেটা তোমাদের বলতে যাব কেন? আমার ব্যক্তিগত ব্যাপার। খবরদার আমার ব্যাপারে নাক গলাতে আসবে না।&#8217; বলেই দ্রুত গাড়িতে উঠে চলে গেল।  
&#8216;আর অনুসরণ করে লাভ হবে না। ধরা পড়ে গেলাম!&#8217; হতাশ গলায় বলল মুসা।  
&#8216;চল, লোকটাকে খুঁজে দেখি।&#8217; জিনা বলল।  
&#8216;এতক্ষণ কি আর আছে? তবু একটু দেখি চল।&#8217; মুসা বলে জিনাকে নিয়ে বনের দিকে এগুলো।  
সামনে এগিয়ে দেখে একটা পোড়ো বাড়ি। মাটিতে পায়ের ছাপ দেখে থামল জিনা।  
&#8216;আরে! এটা তো সেই জুতোর ছাপের মত যেটা আমি স্যান ডিয়েগোর বনে দেখেছিলাম।&#8217; অবাক হয়ে বলল জিনা।  
&#8216;হুঁ, মনে হচ্ছে জাল পাসপোর্ট এর সাথে মিস লিনার ও একটা সম্পর্ক আছে।&#8217; তারপর পোড়োবাড়িটা খুঁজল ওরা। কাউকে পেল না। তবে মাঝে মাঝে মানুষ আসে।এখানে বোঝা গেল।  
আর কিছু দেখার নেই। লোকটাও গেছে উধাও হয়ে। স্যান ডিয়েগোতে ফিরে চলল ওরা।  
**১৫**  
বাড়ি ফিরে দেখল কিশোর আর রবিন ও ফিরেছে। জিনা জানাল, ওরা কি দেখেছে। &#8216;হুঁম, তাহলে জাল পাসপোর্ট এর সাথে মিস লিনার একটা সম্পর্ক থাকতে পারে।&#8217; বলল রবিন।  
&#8216;নাও থাকতে পারে, দুটো সম্পূর্ন আলাদা ঘটনা ও হতে পারে। যাকগে, আমরা ঠিকানামত গিয়ে কাউকেই পাইনি। মানে জেফ আর ডুফার দুজনেই বাইরে ছিল।&#8217; বলল কিশোর।  
&#8216;তার মানে ওই দুজন থেকে একজন তো লিনার সাথে দেখা করতে পারে?&#8217; মুসা বলল।  
&#8216;হতেও পারে, নাও হতে পারে! নিশ্চিত হওয়ার তো উপায় নেই।  
&#8216;তবে জেফারসন লিনার আপন ভাই নয়। দু:সম্পর্কের চাচাত ভাই।&#8217; রবিন জানাল।  
তখনকার মত আলোচনা ওখানেই শেষ হল।  
\***  
বেশ রাত হয়ে গেছে। কিশোর আর জিনা নিজেদের রুমে চলে এল। শোয়ার সঙ্গে সঙ্গে চারজনেই ঘুম।  
হঠাৎ একটা শব্দ শুনে ঘুম ভেঙে গেল কিশোরের।মনে হল, শব্দটা আসছে সেলার থেকে। অনেকটা নাঁকী কান্নার মত শব্দ। তবে খুব আস্তে। কারো কানে যাওয়ার কথা না যদি না সে জেগে উঠে। বিছানায় উঠে বসল কিশোর। আবার শোনা যেতেই বিছানা থেকে নেমে জিনাকে ডেকে তুলল। শব্দটা কানে যেতেই জিনার ঘুম দূর হয়ে গেল। একটা টর্চ নিয়ে বেরুলো দুজনে।  
&#8216;মুসা আর রবিনকে ডাকবে না?&#8217; ফিসফিস করে জানতে চাইল জিনা।  
&#8216;সময় নেই, তাড়াতাড়ি যেতে হবে।&#8217; ফিসফিসিয়েই জবাব দিল কিশোর।  
নেমে গেল দুজনে সেলারে। দেখল লাল পোশাক পরা একটা ছায়ামূর্তি পিছন ফিরে দাঁড়িয়ে। পিছন দিকে গিয়ে ধরে ফেলার মতলব ছিল জিনা আর কিশোর দুজনেরই। কিন্তু বাদ সাধল কিশোরের পায়ের নিচে পড়া একটা পাথর। শব্দ হয়ে গেল। ছায়ামূর্তিটা একবার তাকিয়েই দৌড় দিল। জিনাও দৌড়তে যাচ্ছিল, কিশোর হাত ধরে তাকে আটকাল।  
&#8216;যাওয়ার দরকার নেই। ওই দেখ।&#8217; কিশোর আংগুল তাক করল। দৌড়তে গিয়ে একপাটি স্যান্ডেল ছুটে গেছে। একটা মেয়েদের স্যান্ডেল।  
**১৬**  
&#8216;কি মনে হয়? কার স্যান্ডেল এটা?&#8217;.কিশোর চিন্তিত ভঙ্গিতে বলল।  
&#8216;এরকম জুতা আমি মিস লিনার পায়ে দেখেছি। কিন্তু সার্চ করে কিছুই পাওয়া যাবেনা। আমি শিওর অপরাধী যেই হোক, এতক্ষণে এটার অপর পাটি সরিয়ে ফেলেছে।&#8217; জিনা নিজের অভিমত জানাল।  
&#8216;চল, রবিন আর মুসাকে বলি গিয়ে&#8217; কিশোর বলল।  
\***  
সবকিছু জানার পর রবিন আর মুসাও দারুণ উত্তেজিত হয়ে উঠল। চারজন মিলে আবার রওয়ানা দিল সেলারের দিকে।  
কিন্তু আবার বাধা।  
ঢুকতে গিয়ে ওদের দেখে ফেললেন মিসেস ডুয়েল।এত রাতে কোনমতেই যেতে দিলেন না ওদের। বললেন পরদিন সকালে যেতে। কোন ক্ষতি হওয়ার ঝুঁকি নিতে চাইলেন না তিনি। অগত্যা একই রাতে দ্বিতীয়বারের মত ঘুমাতে গেল চারজনে।  
\***  
পরদিন ভোরেই কোথায় যেন বেরিয়ে গেলেন মিস লিনা। তখন কেবল ঘুম ভেঙেছে কিশোরের। সে জিনাকে জাগাল। বলল, &#8216; যদিও সম্ভাবনা খুবই কম, তবুও চল একবার মিস লিনার ঘরটা চেক করে আসি। কপাল ভাল হলে কিছু পেয়েও যেতে পারি আজ।&#8217;  
&#8216;ঠিক আছে, আমি বাইরে পাহারায় থাকছি। তুমি দ্রুত দেখে এস।&#8217; জিনা বলল।  
কিন্তু দরজায় তালা। তবে সবসময়ই কিছু প্রয়োজনীয় জিনিস কিশোর পাশার সাথে থাকে। কাজেই তালা খুলতে তেমন বেগ পেতে হল না।  
**১৭**  
তালা খুলে ভেতরে ঢুকল কিশোর। খুঁজে দেখল সব জায়গায়। জুতো পেল না কিন্তু এমন একটা ছবি পেল যেটা সন্দেহকে আরো পাকাপোক্ত করে তুলল। মিস লিনা আর মিঃ জেফারসনের একটা যুগল ছবি। ছবিটা এমনভাবে তোলা যেটা ভাই-বোন কোনভাবেই তুলতে পারেনা। এমন সময় জিনার গলা খাঁকারি শুনতে পেল কিশোর। তাড়াতাড়ি ছবিটা পকেটে নিয়ে বেরিয়ে দরজায় তালা লাগাল কিশোর। জিনাকে নিয়ে সরে এল দরজার কাছ থেকে। কার জন্য ইঙ্গিত দিল দেখল কিশোর। মিসেস ডুয়েল। তিনি দেখলেই হাজারটা প্রশ্ন করবেন। যাই হোক, রবিন মুসাকে গিয়ে ডেকে ছবির।কথাটা জানাল কিশোর।  
&#8216;এরা তাহলে ভাইবোন নয়।&#8217; মন্তব্য করল রবিন।  
&#8216;কিন্তু পরিচয় লুকানোর প্রয়োজন পড়ল কেন?&#8217; মুসার প্রশ্ন।  
&#8216;গাছের আড়ালে কি সেদিন তবে জেফই ছিল?&#8217; জিনার জিজ্ঞাসা।  
&#8216;হতে পারে অনেক কিছুই, কিন্তু তার আগে অনেক আগেই যে কাজটা করা উচিৎ ছিল সেটা করে ফেলা দরকার।&#8217; কিশোর বলল।  
&#8216;কি?&#8217; সমস্বরে জানতে চাইল বাকি তিনজন।  
&#8216;সেলারে ঢুকে ভালমত খুঁজে দেখা&#8217; কিশোর বলল।  
ঠিক হল নাস্তা সেরে সেলারে ঢুকবেই আজ ওরা।  
**১৮**  
খানিকপর টর্চ লাইট, প্রচুর এক্সট্রা ব্যাটারী ও অন্যান্য প্রয়োজনীয় জিনিসপত্র নিয়ে নেমে গেল ওরা সেলারের ভেতর। কিছুদূর যাওয়ার পর জিনা বলে উঠল, &#8216;লক্ষ্য করেছ, বেশি মাকড়সার জাল নেই, তারমানে মানুষের যাতায়াত আছে এপথে।&#8217; তার সাথে একমত হল তিন গোয়েন্দা। এগিয়ে চলল ওরা। হঠাৎ রবিনের পায়ে কি যেন লাগল, টর্চ জ্বেলে দেখে একটা দরজা। একটা ট্র‍্যাপডোর! একটা হাতল আছে। ওটা ধরে সবাই মিলে টান দিতেই দরজাটা খুলে গেল। নিচে নামার জন্য সিঁড়ি আছে কিন্তু ভীষণ অন্ধকার। টর্চ জ্বেলে নেমে গেল গোয়েন্দারা। আরো কিছুদূর এগুনোর পরে আর একটা দরজা পাওয়া গেল, তাতে মস্ত এক তালা ঝুলানো।  
কিশোরের কাছে যেসব যন্ত্রপাতি আছে তা দিয়ে চেষ্টা করে দরজাটা খুলে ফেলল ও। ভেতরটা ঝকঝকে।ওই ঘরের দুইপাশে আরো দুইটা দরজা!!  
&#8216;আমার মনে হয়, এটাই জাল পাসপোর্ট এর কারখানা!&#8217; নিচের ঠোঁটে একবার চিমটি কেটে বলল কিশোর।&#8217;চল অন্য ঘরগুলো পরীক্ষা করে দেখি কোন প্রমাণ পাই কিনা।&#8217;  
এগিয়ে গিয়ে ডানদিকের দরজাটা খুলল ওরা। এবং ভিতরের দিকে চোখ পড়তেই অবাক হয়ে গেল।  
\***  
&#8216;খা-খাইছে! এত পাসপোর্ট &#8216; মুসার মুখ দিয়ে শুধু এই কথাটাই বেরুল।  
&#8216;এই চল&#8217; কিশোর হঠাৎ চঞ্চল হয়ে উঠল। &#8216; এখান থেকে বেরিয়ে যাই। সোজা এসে শত্রুগুহায় ঢুকেছি আমরা।&#8217;  
&#8216;ঠিকই বলেছ&#8217; পেছন থেকে ভেসে এলল ভোঁতা আওয়াজ। জমে গেল চারজনে!  
**১৯**  
ধীরে ধীরে ঘুরে দাঁড়াল চারজনে। সামনে আপাদমস্তক কালো পোশাকে ঢাকা এক লোক দাঁড়িয়ে আছে। জিনার দিকে তাকাল কিশোর। জিনা আস্তে মাথা ঝাঁকাল। সেই লোকটাই, জিনা যাকে দেখেছিল। এমনকি কাপড়ে এখনো ময়লা লাগানো রয়ে গেছে।  
&#8216;আর তো ছাড়া যায় না তোমাদের, অনেক বেশি জেনে ফেলেছ।&#8217; জিভের তলায় গুলি রেখে কণ্ঠ পাল্টেছে লোকটা।  
মুসা একটু নড়ার চেষ্টা করতেই লোকটা একটা রিভলবার বের করে তাক করল।&#8217; খবরদার কোন চালাকি করবে না।&#8217; একটা লম্বা দড়ি বের করে বাঁধল চারজনকে।  
&#8216;মিস্টার জেফারসন, জিভের তলা থেকে গুলিটা বের করুন। আমি আপনাকে চিনতে পেরেছি।&#8217; শান্তকণ্ঠে বলল কিশোর।  
গুলিটা বের করে ফেলল লোকটা। মুখোশ নামাতেই দেখা গেল সত্যিই জেফ।  
&#8216;জানতাম তোমরা চিনে ফেলবে। খুব ভাল গোয়েন্দা তোমরা। রকিবীচে গিয়ে সমস্ত খোঁজখবর নিয়ে এসেছি। কিন্তু ধরা যখন পড়েছ। সহজে ছাড়া পাবে না আর। থাক এখানে।&#8217; বলে বামের দরজাটা দিয়ে বের হয়ে চলে গেল।  
গম্ভীরমুখে মুসাকে বলল কিশোর, &#8216; দেখি পেছন ফের তো। আমার দড়িটা খুলার চেষ্টা কর। আমি করছি তোমারটা।&#8217;  
রবিন আর জিনাও একই পদ্ধতি অনুসরণ করল।  
প্রায় ৩০ মিনিট চেষ্টার পর একইসাথে চারজনের দড়িই খুলে গেল।  
হাত ডলতে ডলতে জিনা বলল, &#8216;যেদিকে লোকটা গেল, সেদিক থেকে আলো আসতে দেখেছি। বোধহয় বেরুনোর পথ ওইদিকে।&#8217;  
একমত হল তিনগোয়েন্দা। আগে আগে এগিয়ে গেল মুসা। দরজাটা খুলতেই একটা পাথর এসে গড়িয়ে পড়তে লাগল মুসার উপর!  
**২০**  
টান দিয়ে মুসাকে সরিয়ে দিল কিশোর। বেশ বড় পাথর। মাথায় পড়লে গুরুতর আহত হত মুসা। বাইরে বেরিয়ে খোঁজাখুঁজি শুরু করল ওরা। কিন্তু জেফের টিকিটিও দেখা গেলনা।  
&#8216;শোন, যে কোন মুহূর্তে লোকটা ফিরে আসতে পারে। কিংবা তার কোন সংগী ও আসতে পারে। আমি আর মুসা এখানে পাহারা দিচ্ছি। তোমরা যত তাড়াতাড়ি পার পুলিশ ডেকে নিয়ে এস।&#8217; রবিন আর জিনাকে বলল কিশোর।  
কিশোর আর মুসাকে সাবধানে থাকতে বলে রবিনের সাথে চলে গেল জিনা।  
যেতে যেতে জিনা বলল রবিনকে, &#8216;দুজনের কি পুলিশের কাছে যাওয়ার দরকার আছে? আমি বরং মিস লিনাকে গিয়ে আটকাই। এটা তো নিশ্চিত যে তার আর জেফের একটা সম্পর্ক আছে সেটা ভাই-বোন ই হোক বা অন্য কিছু। &#8216; একমত হল রবিন। বলল,&#8217; তুমি সাবধানে মহিলাকে ডিল কর। মহিলা ডেঞ্জারাস।&#8217;  
&#8216;চিন্তা করনা, পারব আমি&#8217; রবিনকে বিদায় জানিয়ে বাড়ির দিকে চলে গেল জিনা।  
\***  
বাড়ি এসে লিনাকে পাবে কিনা সে বিষয়ে সন্দেহ ছিল জিনার। কিন্তু রুমেই পেল তাকে। মিস্টার বা মিসেস ডুয়েলকে কোথাও দেখা গেল না।  
জিনাকে দেখে বিরক্ত হল মহিলা। কড়া গলায় জিজ্ঞেস করল,&#8217;আবার কি চাই?&#8217;  
&#8216;আপনার সব জারিজুরি ফাঁস হয়ে গেছে মিস লিনা। আপনার ভাই জাল পাসপোর্ট এর ব্যবসার সাথে জড়িত। আর আপনার জুতা আমরা সেলারে পেয়েছি। অবশ্য জেফ সত্যিই আপনার ভাই কিনা তাতে যথেষ্ট সন্দেহ আছে আমার।&#8217;  
&#8216;কি বলছ এসব!&#8217; হা হয়ে গেল মিস লিনা।  
&#8216;ভুল বলছি?&#8217; জিনা বলল, &#8216; এতক্ষণে বোধহয় পুলিশের হাতে ধরা পড়ে গেছে জেফ। এবার আপনার পালা।&#8217;  
দীর্ঘশ্বাস ফেলল মিস লিনা, &#8216;জানতাম এই হবে। কতবার নিষেধ করেছি আমি জেফকে। আমার কথা শুনল না। আমি এসব ব্যাপারে জড়িত নই। বিশ্বাস কর? আমাকে ব্ল্যাকমেইল করা হচ্ছিল।&#8217;  
&#8216;গল্প ফাঁদছেন?&#8217; একটা কথাও বিশ্বাস করল না জিনা।  
&#8216;একটুও না&#8217; মিনতি করে বলল মহিলা। &#8216; আর তুমি ঠিকই বলেছ, জেফ আমার ভাই নয়। আমার এক্স হাসবেন্ড!&#8217;  
**২১**  
এবার অবাক হওয়ার পালা জিনার।  
&#8216;শুনো তাহলে, অনেকদিন আগে আমার আর জেফের বিয়ে হয়। আমার বয়স তখন নিতান্তই অল্প। ১৯-২০। কয়েক বছর ভালই কেটেছিল। কিন্তু এরপরই আমি জেফের সব অপকর্মের কথা জেনে যাই। আর তারপরই জেফের আসল রূপটাও আমি জেনে ফেলি। খুব নির্যাতন করত আমায়। শেষপর্যন্ত আমি আর থাকতে না পেরে ডিভোর্স দেই। এরপর অনেকদিন ওর সাথে আমার আর যোগাযোগ থাকে না ওর সাথে। কয়েক বছর আগে আমি এখানে এসে চাকরি নেই। এখানে এসে ডুফারের সাথে আলাপ হয়। ডুফারের আমাকে ভাল লাগে আর আমারো ডুফারকে। কিন্তু সংকোচেই আমি কখনো ওকে আমার পুরনো কথা বলতে পারিনি। এর মাঝেই হঠাৎ করে আমায় দেখে ফেলে একদিন জেফ। আমি এড়িয়ে চলার চেষ্টা করেছি কিন্তু ও আমার পিছু নিয়ে ডুফারের কথা জেনে ফেলে। এর পর থেকে শুরু করে ব্ল্যাকমেইল। এই বাড়িটা চায় ও। তাহলে ওর ব্যবসা চালাতে সুবিধে হবে। ওর কথামত কাজ না করলে ডুফারকে মেরে ফেলার হুমকি দেয় ও। আমি নিরুপায় হয়ে ওকে সাহায্য করতে বাধ্য হয়েছি ভূত সেজে মিসেস ডুয়েলকে ভয় দেখিয়ে।&#8217; শেষদিকে কাঁদোকাঁদো হয়ে গেল কণ্ঠস্বর মহিলার।&#8217; আমার শাস্তি পাওয়াই উচিৎ।&#8217;  
জিনা বুঝতে পারছে না বিশ্বাস করবে কিনা।  
&#8216;ডিভোর্স হয়ে যাওয়ার পর ও আপনার ঘরে তাহলে আপনার আরর জেফের যুগল ছবি কেন?&#8217; আচমকা প্রশ্ন করে বসল ও।  
\***  
কিশোর আর মুসা সাবধানে অপেক্ষা করতে লাগল। কিন্তু না। জেফের দেখা পাচ্ছে না। এদিকে রবিনেরা ও পুলিশ নিয়ে আসছে। অনেকক্ষণ ধরে কিছু একটা খচখচ করছে কিশোরের মনে। জাল পাসপোর্ট এর ঘরটাতে যেন কিছু একটা মিসিং।  
&#8216;আচ্ছা মুসা, ওই ঘর টায় খালি কতগুলো পাসপোর্ট ছিল। কিন্তু পাসপোর্ট বানাবার কোন মেশিন ছিল না কেন?&#8217; হঠাৎ প্রশ্ন করল কিশোর।  
&#8216;খাইছে! তাই তো! তবে কি ওদের আরেকটা আস্তানা আছে?&#8217; মুসার প্রশ্ন।  
&#8216;তাই তো মনে হচ্ছে।&#8217; কথাটা শেষ করতে পারল না। পেছন থেকে শক্তিশালী দুটো হাত এসে ওর মুখে কাপড় চেপে ধরল। কিছু বুঝে ওঠার আগেই জ্ঞান হারাল কিশোর।  
**২২**  
রবিন গিয়ে পুলিশ স্টেশনে পৌঁছেছে। স্যান ডিয়েগোর কোন পুলিশকে তিন গোয়েন্দা ব্যাক্তিগতভাবে চেনে না। কিন্তু কার্ড আর চীফ ইয়ান ফ্লেচার এর সার্টিফিকেট দেখাতেই আর কোন সমস্যা হল না। এখানকার চীফ স্বয়ং ওকে নিয়ে রওয়ানা দিলেনন। অনেকদিন ধরেই এই ব্যবসার কথা কানে আসছিল তাদের। কিন্তু কোন হদিস পাচ্ছিলেন না। আজকে একটা দিশা পেয়ে যারপরনাই খুশি হয়ে উঠলেন।  
\***  
&#8216;ছবি? সেটার কথা তুমি জানলে কি করে?&#8217; বিস্মিত হয়ে জিজ্ঞেস করল মিস লিনা।  
&#8216;সার্চ করে পাওয়া গেছে।&#8217; জানাল জিনা।  
&#8216;নাহ। তোমরা সত্যিই ভাল গোয়েন্দা। ছবিটা আমি অনেক কষ্ট করে জেফের কাছ থেকে আদায় করেছি। নষ্ট করে ফেলব ভাবছিলাম। দাও ছবিটা আমাকে।&#8217;  
&#8216;ছবিটা আমার কাছে না, কিশোরের কাছে।&#8217;  
&#8216;আচ্ছা, সব তো জানলে। আমার সত্যিই কোন দোষ নেই। চল, আমার সাথে। তোমাকে ওদের গোপন আস্তানাটা চিনিয়ে দেই। এখানেই না শুধু, ওদের আরেকটা জায়গা আছে যেখানে বানায় ওরা জাল পাসপোর্ট।&#8217; মিস লিনা বলল।  
ওদের তারমানে দলে আরো কেউ আছে। মিস লিনার সাথে যাওয়াটা নিরাপদ কিনা বুঝতে পারছে না জিনা। রবিন পুলিশ নিয়ে আসলে যাওয়া উচিত। এদিকে এতক্ষণ ধরে ডুয়েলদের কারো সাড়া পাচ্ছে না। এটাও ভাবিয়ে তুলছে জিনাকে। মাঝে মাঝে দুঃসাহসী হয়ে ওঠে জিনা। শেষপর্যন্ত কৌতূহলের ই জয় হল। আর মনে হয় মহিলা সত্যি কথাই বলছে। মিস লিনার সাথে বেরিয়ে গেল জিনা।  
\***  
জ্ঞান ফেরার পর কোথায় আছে প্রথমে বুঝতে পারল না কিশোর। আস্তে আস্তে উঠে বসতে গিয়ে টের পেল পাশে কেউ আছে। চেয়ে দেখে মুসা। এখনো অজ্ঞান। তবে নড়াচড়া করছে। জ্ঞান ফিরছে মনে হয়। এমন সময় দরজা খুলার আওয়াজ পেল। ভেতরে এসে ঢুকল মিস্টার লিবার্ট! সেই মালি!  
\***  
পুলিশ নিয়ে এসে কিশোর মুসা কাউকেই পেল না রবিন। এমনকি যে ঘরটাতে ওদের আটকে রেখেছিল, সেখানে কোন পাসপোর্ট ও পেল না। বাইরে মাটিতে পায়ের ছাপ আর ঘরটাতে দড়ি দেখে চীফ বুঝলেন মিথ্যে বলেনি রবিন।  
রবিন খুবই ভয় পেয়ে গেছে। হল কি ওদের? এমন সময় তার মনে পড়ল জিনার কথা। পুলিশকে নিয়ে বাড়িতে গেল ও। কিন্তু বাড়িতে কেউ নেই!  
**২৩**  
বাড়িতে কাউকে না পেয়ে খুবই অবাক হল রবিন। কোথাও কেউ নেই!  
&#8216;কি ব্যাপার বলত? কোথায় গেল সব?&#8217; পুলিশ চীফের প্রশ্ন।&#8217;কিছু আন্দাজ করতে পারছ?&#8217;  
&#8216;এই মুহূর্তে একটা জায়গার কথাই মনে আসছে। বনের ভেতরে মিস লিনা একদিন কারো সাথে দেখা করতে গিয়েছিল। মুসা আর জিনা ফলো করেছিল। মুসার কাছ থেকে জায়গার বর্ণনা শুনেছি আমি। আমার কেন যেন মনে হচ্ছে ওখানেই পাওয়া যাবে তাদের।&#8217;  
&#8216;চল, এক্ষুণি&#8217;।  
\***  
&#8216;আপনিও এসবে জড়িত? কিন্তু কেন? কেউ সন্দেহ করত না আপনাকে। এতদিন কাজ করেছেন ওই বাড়িতে!&#8217; বলল হতভম্ব মুসা মিস্টার লিবার্টকে।  
&#8216;আপনার বউ ও কি এসবে জড়িত?&#8217; কিশোরের প্রশ্ন  
&#8216;কোন কথা নয়। পাশের ঘরে চল। বস আছেন ওখানে।&#8217;  
বলে কিশোর আর মুসাকে ধাক্কা দিয়ে পাশের ঘরে নিয়ে এলল মিস্টার লিবার্ট।  
অবাক হয়ে গেল কিশোর আর মুসা। মিস্টার ডুয়েল আর মিসেস ডুয়েল কেও বেঁধে রাখা হয়েছে। মিসেস ডুয়েলকে খুবই অসুস্থ দেখাচ্ছে। আর সিংহাসনের মত একটা চেয়ারে বসে পিস্তল তাক করে আছে জেফারসন রয়েস।  
&#8216;তোমাদের ও ধরে ফেলেছে? হায়! আমার শেষ আশাটুকুও শেষ হয়ে গেল।&#8217; হতাশ কণ্ঠে বললেন মিস্টার ডুয়েল।  
&#8216;চিন্তা করবেন না মি. ডুয়েল রবিন আর জিনা গেছে পুলিশের কাছে। আর জিনা এই জায়গা চেনে। ওখানে।আমাদের না পেয়ে এখানেই খুঁজতে আসবে ওরা।&#8217; মুসা বলল দৃঢ় কণ্ঠে।  
কিশোর চুপ, ভাবছে।  
&#8216;ওহ! বিচ্ছু কম না তোমরা। এই জায়গাও চিনে! তাড়াতাড়ি পালাতে হবে এখান থেকে। লিবার্ট গাড়ি বের কর।&#8217; নির্দেশ দিল জেফারসন।  
এমন সময় মিস লিনা জিনাকে নিয়ে ঢুকল। জিনা কিশোরদের কাছে ছুটে আসতে যাবে এমন সময় একটা ছুরি বের করে ওর গলায় ধরল মিস লিনা রয়েস!  
\***  
বনের ভেতরে জায়গাটা খুঁজে বের করা খুবই কঠিন হয়ে দাঁড়াল রবিনদের জন্য। অনেকক্ষণ খোঁজাখুঁজির পর একটা বাড়ি চোখে পড়ল ওদের। দ্রুত এগিয়ে গেল সবাই ওটার দিকে।  
\***  
খিকখিক করে পিত্তি জ্বালানো হাসি হাসল লিনা।  
&#8216;জেফ এখনো আমার হাজবেণ্ড। কি বোকা মেয়ে তুমি। কত সহজে আমার কথা বিশ্বাস করে নিলে। এখন মর!&#8217; আবার হাসল।  
রাগে জ্বলছে জিনা। নিজের হাত কামড়াতে ইচ্ছে করছে। এত বড় গাধামী সে করল কি করে।  
&#8216;জিনা, তুমি? রবিন কোথায়?&#8217; কিশোর জিজ্ঞেস করল।  
&#8216;রবিনকে পুলিশের কাছে পাঠিয়ে আমি গিয়েছিলাম মিস লিনাকে ধরতে। শয়তানির উলটাপাল্টা কথা বিশ্বাস করে নিজেই ফেঁসে গেলাম। সরি কিশোর।&#8217;  
&#8216;আমাদের এক্ষুণি বেরিয়ে যাওয়া উচিৎ। নয়ত বাকি বিচ্ছুটা পুলিশ নিয়ে এসেসে হাজির হবে।&#8217; জেফ বলল জরুরি কণ্ঠে।  
&#8216;এত তাড়াহুড়ার কিছু নেই। সেদিন আমার পিছু পিছু এসে জায়গাটা দেখেছে এই কেলোটা আর এই মেয়েটা।&#8217; লিনা জানাল।  
&#8216;তবুও সাবধানের মার নেই&#8217; বলে শেষ করতে পারল না জেফ হুড়মুড় করে রুমে এসে ঢুকল পুলিশ। সবার আগে অবশ্যই রবিন। অপরাধীরা সহজেই ধরা পড়ল।  
**২৪**  
তিনদিন পর। মিস্টার ডেভিস ক্রিস্টোফার এরর অফিসে এসেছে তিন গোয়েন্দা। জিনা আসেনি। ওর কি যেন কাজ আছে।  
&#8216;আরে এস এস তিন গোয়েন্দা, দীর্ঘদিন পর এলে।&#8217;হেসে ওদের সম্ভাষণ জানালেন সদাগম্ভীর পরিচালক।  
কেস রিপোর্ট টা তাঁর হাতে দিল রবিন।  
কয়েক মিনিট মনোযোগ সহকারে পড়ে মুখ তুললেন পরিচালক। &#8216;সব কিছু লেখনি এখানে। ডুয়েলদের ধরার কারণটা কি?&#8217;  
&#8216;একটা বিরাট ষড়যন্ত্র করে ডুয়েলদের বাড়িতে আস্তানা গেড়েছিল লিনা এবং জেফ। লিনা ঢুকার কয়েকদিনের মধ্যেই ডুফারকে প্রেমের ফাঁদে ফাঁসায়। ওদের একমাত্র লক্ষ্য ছিল বাড়িটা। প্রচুর ঘুষ দিয়ে লিবার্টকে নিজেদের দলে নেয়। ওদের ব্যবসা শুধু পাসপোর্ট জালেরই নয়, আরো নানা অপরাধ করার ফন্দি এটেছিল ওরা। বাড়িটা বনের প্রান্তে হওয়ায় খুব সুবিধে হয়েছিল ওদের। থাকেন ও শুধু বুড়োবুড়ি।&#8217; থামল রবিন  
&#8216;অইদিন ডুয়েলদের ধরে নেয়ার উদ্দেশ্য ছিল বাড়ির দলিলে সাইন করানো, কারণ ডুফার ও লিনাকে সন্দেহ করতে শুরু করেছিলেন। এদিকে মিসেস ডুয়েল খুবই নরম মনের মহিলা। একমাত্র ছেলের বউ এর সাথে কোন বাদানুবাদ করতে চাইতেন না বলে মিস লিনার কিছু কিছু উদ্ধত আচরণকে মেনে নিয়েছিলেন।&#8217;কিশোর বলল।  
&#8216;এরা একেবারে নতুন এ প্রফেশনে। এর মাঝে আমরা বাড়িতে থেকে তদন্ত করছি। ভয় পেয়ে তাড়াহুড়ো করে কিছু ভুল করে ফেলে। নইলে ওদের ধরা মুশকিল ছিল।&#8217; মুসা বলল  
&#8216;মিস লিনা যথেষ্ট চালাক। জিনাকে যেভাবে নিয়ে গেছে সেটা রীতিমতো প্রশংসাযোগ্য। জিনা মহিলার কথা বিশ্বাস করে ফেলেছিল।&#8217; কিশোর বলল।  
&#8216;তবে সেদিন কথায় কথায় মুসা আমাকে জায়গাটার ঠিকানা না বললে আমি পুলিশ নিয়ে কোথায় যেতাম কে জানে! অপরাধীরা পগারপার হয়ে যেত।&#8217; বলল রবিন  
&#8216;যাক, সব ভালয় ভালয় মিটেছে তাহলে। কি বল মুসা আমান? আইসক্রীম?&#8217; মুসার দিকে তাকিয়ে বললেন পরিচালক।  
&#8216;সে আর বলতে, স্যার!&#8217; কান পর্যন্ত গিয়ে ঠেকেছে মুসার হাসি। রবিন আর কিশোরের মুখেও হাসি।