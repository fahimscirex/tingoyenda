---
id: 619
title: 'ফ্যান ফিকশন : ছোট্ট একটি ভুল'
date: 2018-07-23T17:56:06+00:00
author: ফাহিম মোন্তাসির
layout: post
guid: https://tingoyenda.org/?p=619
permalink: /chotto-ekti-vul-tin-goyenda-fan-fiction/
whitedot_hide_title:
  - "0"
wpmdr_menu:
  - "1"
categories:
  - ফ্যান ফিকশন
tags:
  - Chotto Ekti Vul
  - Tin Goyenda Fan Fiction
  - ছোট্ট একটি ভুল
  - তিন গোয়েন্দা ফ্যান ফিকশন
---
<h3 style="text-align: center;">
  ছোট্ট একটি ভুল
</h3>

<h3 style="text-align: center;">
  লেখিকা : <a href="https://m.facebook.com/nasiha.islam.98" target="_blank" rel="noopener">নাসিহা ইসলাম</a>
</h3>

<h4 style="text-align: justify;">
  <span style="text-decoration: underline;"><code>&lt;strong>১&lt;/strong></code></span>
</h4>

<p style="text-align: justify;">
  প্রবল তুষারপাত হচ্ছে রকি বীচে। নিজেদের হেডকোয়ার্টারে অলস সময় কাটাচ্ছে <a href="https://3goyenda.com/robin-milford/" target="_blank" rel="noopener">রবিন মিলফোর্ড</a>। নীল চোখ, সোনালী চুলের অধিকারী সুদর্শন এক কিশোর।<br /> হঠাৎ হুড়মুড় করে ট্রেলারে এসে ঢুকলো <a href="https://3goyenda.com/musa-aman/" target="_blank" rel="noopener">মুসা আমান</a>। নিগ্ৰো, বেশ লম্বা; সেই অনুপাতে সুঠাম স্বাস্থ্য, চোখদুটোতে নিষ্পাপ সারল্য।<br /> &#8220;খাইছে, কেস একটা পেয়েই গেলাম।&#8221; ঝকঝকে সাদা দাঁত বের করে হেসে বলল সে।<br /> লাফিয়ে উঠে দাঁড়ালো রবিন। &#8220;কি বলো! কখন! কেসটা কি নিয়ে?&#8221; প্রশ্নের তুবড়ি ছোটালো যেন সে।<br /> &#8221; ইয়াল্লা, একসাথে এতগুলো প্রশ্ন করলে উত্তর দিব কিভাবে? একটা একটা করে করো।&#8221;<br /> &#8220;ঠিক আছে, আগে বলো কেসটা কি নিয়ে?&#8221;<br /> &#8220;আমি বলছি&#8221; পিছন থেকে বলে উঠলো একটা কন্ঠ। লম্বা, মাথাভর্তি কোঁকড়া কালো চুল, কালো চোখ। গম্ভীর মুখে দাঁড়িয়ে আছে <a href="https://3goyenda.com/kishor-pasha/" target="_blank" rel="noopener">কিশোর পাশা</a>। কখন এসে হেডকোয়ার্টারে ঢুকেছে সে টেরই পায়নি অন্য দুজন।<br /> &#8220;কিশোর! তুমি কখন এলে?&#8221; রবিনের চোখে বিস্ময়।<br /> &#8220;এইতো একটু আগেই ,তা তোমরা কেসটা নিয়ে কথা বলছিলে তো? একটু আগেই ফোন করেছিলেন মি.কলিন্স। তাকে তো চিনোই।&#8221; বলল কিশোর।<br /> মাথা ঝাঁকিয়ে সায় জানালো রবিন। মি.উইলবার কলিন্সকে ভালোভাবেই চেনে সে। রকি বীচের সবচেয়ে বড় ব্যাংকের মালিক তিনি। তারসাথে আগেও কাজ করেছে ওরা।<br /> &#8220;তা কি বললেন উনি?&#8221; প্রশ্ন করলো ও।<br /> &#8220;বললেন তার ব্যাংক থেকে নাকি খোয়া গেছে প্রায় তিন কোটি ডলার মূল্যের সোনার বার।&#8221;<br /> শিস দিয়ে উঠল মুসা। &#8220;তিন কোটি !! তা পুলিশের কাছে যাচ্ছেন না কেন তিনি?&#8221;<br /> &#8220;জানতে হলে তার সাথে দেখা করতে হবে। দেখা হলেই সব খুলে বলবেন বলেছেন তিনি।&#8221; জানালো কিশোর।
</p>

<p style="text-align: justify;">
  কিছুক্ষণ পর&#8230;.
</p>

<p style="text-align: justify;">
  রাস্তার মোড়ের কফিশপটায় বসে আছে তিন গোয়েন্দা। অপেক্ষা করছে মি. কলিন্সের আসার।<br /> &#8220;ওইদেখো, উনি এসে গেছেন&#8221; বলে বাইরে বেড়িয়ে গেল কিশোর। সাথে মুসা আর রবিনও।<br /> &#8220;দেরি করে ফেললাম, স্যরি বয়েজ&#8221; গাড়ি থেকে নেমে বললেন তিনি।<br /> &#8220;ইটস ওকে,&#8221; বিনয় দেখালো রবিন।<br /> &#8220;স্যার, বারগুলো কিভাবে খোয়া গেল?&#8221; জানার জন্য তর সইছে না কিশোরের।<br /> &#8220;আমাদের তো ব্যাংকে যেতে হবে।যেতে যেতেই বলবো, কেমন?&#8221; বললেন মি.কলিন্স।<br /> তার সঙ্গে তার ক্যাডিলাকে উঠে বসল ওরা। কিছুক্ষণ চুপচাপ ড্রাইভ করার পর মুখ খুললেন মি.কলিন্স।<br /> &#8220;আমার ব্যাংকের সিকিউরিটি সিস্টেম আর দশটা সাধারণ ব্যাংকের মত নয়। পুরো ব্যাংক ক্লোজ সার্কিট ক্যামেরার আওতায়। চাবি ছাড়া কোন দরজা খোলার চেষ্টা করলেই পাশের পুলিশ স্টেশনে অ্যালার্ম বেজে উঠবে। তাছাড়া অ্যাকাউন্ট রুম আর ভল্টরুমে ঢুকতে চাবি ছাড়াও ১৩ ডিজিটের পাসওয়ার্ড লাগে। সেই পাসওয়ার্ড জানা আছে শুধু তিনজন মানুষের।&#8221; একটানা কথাগুলো বলে থামলেন মি.কলিন্স।&#8221;
</p>

<h3 style="text-align: justify;">
  <span style="text-decoration: underline;">২</span>
</h3>

<p style="text-align: justify;">
  &#8220;সেই তিনজন কে কে?&#8221; প্রশ্ন রাখলো মুসা।<br /> &#8220;ব্যাংকের ভাইস প্রেসিডেন্ট মি. হপকিন্স, সিকিউরিটি চীফ মি. ডোভার আর আমি।&#8221;<br /> আবার কথা শুরু করতে গিয়েও থেমে গেলেন তিনি কিশোরের প্রশ্নে।<br /> &#8220;ওই দুজনকে বিশ্বাস করা যায় তো?&#8221; মি.কলিন্সের দিকে প্রশ্ন ছুঁড়ে দিয়েছে সে।<br /> &#8220;অবশ্যই। মি.হপকিন্স ব্যাংকের প্রায় অর্ধেক শেয়ারের মালিক। আর মি.ডোভার তো তার পুরো ক্যারিয়ারটাই এই ব্যাংকে কাটালেন। এই বছরই তার রিটায়ার্ড করার কথা। তাছাড়া দুজনই ধনী।&#8221;<br /> &#8220;শুধু অভাবের কারণেই যে মানুষ চুরি-ডাকাতি করে তা কিন্তু নয় মি.কলিন্স। আচ্ছা, আপনি বলে যান।&#8221;<br /> &#8220;যা বলছিলাম, দুইবার ভুল পাসওয়ার্ড দিলেও পুলিশ স্টেশনে অ্যালার্ম বাজবে। সবমিলিয়ে কোনো চিহ্ন না রেখে ওই ভল্ট লুট করা একেবারেই অসম্ভব। অথচ সেখান থেকেই দুইদিন আগে প্রায় তিন কোটি ডলার মূল্যের সোনার বার গায়েব।&#8221;<br /> &#8220;শুধুই সোনার বার? টাকা নয়?&#8221;<br /> &#8220;না। ওইদিনই বারগুলো এসেছিল এক সোনার খনি থেকে।&#8221;<br /> &#8221; হুমম। বারগুলো যেই সরিয়েছে তার বুদ্ধি আছে বলতে হবে। টাকার সিরিয়াল নম্বর মিলিয়ে তা সনাক্ত করা সম্ভব। কিন্তু সোনার বার গলিয়ে সমস্ত চিহ্ন মুছে ফেলে সহজেই চালান করে দিতে পারবে সে।<br /> তা, পুলিশকে জানাননি?&#8221;<br /> &#8220;জানিয়েছি তো। কিন্তু খুব একটা এগোতে পারেনি তারা। চোর কোন চিহ্নই রাখেনি। সিসিটিভি ফুটেজও নেই, চুরির সময় লাইন কেটে দিয়েছিল।<br /> এখন তোমরাই একমাত্র ভরসা, কিছু একটা করো দয়া করে।&#8221;<br /> &#8220;আমরা যথাসাধ্য চেষ্টা করবো, স্যার&#8221; এতক্ষণে কথা বলল রবিন।
</p>

<p style="text-align: justify;">
  এর কিছুক্ষণ পর&#8230;
</p>

<p style="text-align: justify;">
  কথা বলতে বলতে মি. কলিন্সের &#8220;সিটি ব্যাংক অভ রকি বীচ&#8221; এ এসে পৌঁছালো ওরা। তখনো তুষারপাত চলছে । গাড়ি রেখে ওভারকোট গায়ে দিয়ে ব্যাংকে প্রবেশ করলেন মি.কলিন্স, সাথে তিন গোয়েন্দা। প্রবেশমুখে পৌঁছতেই লবিতে দৌড়ে আসতে দেখা গেলো ছোটখাটো এক ব্যক্তিকে ।<br /> “ইনিই মি.ডোভার। ব্যাংকের সিকিউরিটি চীফ।&#8221; তাকে দেখিয়ে বললেন মি.কলিন্স।<br /> ততক্ষণে মি.কলিন্সের সাথে লবিতে পৌঁছে গেছে ছেলেরা। তাদের মুখোমুখি হলেন মি.ডোভার। হাঁপাতে হাঁপাতে বললেন,<br /> “সর্বনাশ! মি. কলিন্স। আবার ডাকাতি।&#8221;<br /> “বলেন কি! শুনলে, শুনলে তোমরা!&#8221; চেঁচিয়ে উঠলেন মি.কলিন্স।<br /> মাথা ঝাঁকাল রবিন, মৃদু শিস দিয়ে উঠল মুসা। কিন্তু কিশোরকে দেখে মনে হলো না সে সেসব শুনছে। একমনে কিছু ভাবছে সে, নিচের ঠোঁটে ক্রমাগত চিমটি কাটছে।
</p>

<h3 style="text-align: justify;">
  <span style="text-decoration: underline;">৩</span>
</h3>

<p style="text-align: justify;">
  মি.কলিন্স ততক্ষণে সিঁড়ির দিকে হাঁটতে শুরু করে দিয়েছেন। “আজকে আবার কি সর্বনাশ করেছে বলুন দেখি মি.ডোভার&#8221; হাঁটতে হাঁটতেই জিজ্ঞেস করলেন তিনি।<br /> “দুপুরে যে বারগুলো এসেছিল সেগুলোও গায়েব।&#8221;<br /> “হায় ঈশ্বর!&#8221; বলেই ছুট লাগালেন মি.কলিন্স। বাকিরাও তাকে অনুসরণ করল। ব্যাংকে ঢুকে সোজা ভল্টরুমে গিয়ে ভল্টটা খুললেন তিনি। “এবার পাঁচ কোটি ডলারের জিনিস গেছে।&#8221; একনজর দেখেই কাঁপা কাঁপা গলায় বললেন কলিন্স।<br /> মুসা মৃদু স্বরে “খাইছে&#8221; বলে উঠল , রবিন চুপ। কিন্তু কিশোর তীক্ষ্ম দৃষ্টিতে মি.ডোভারের দিকে তাকিয়ে প্রশ্ন করলো, “আপনি কখন এলেন মি.ডোভার? অফিস আওয়ার তো শেষ, তাই না?&#8221;<br /> “আসলে আমিই ওনাকে আর মি.হপকিন্সকে আসতে বলেছিলাম, চুরির ব্যাপারে তোমাদের সাথে আলাপ করার জন্য।&#8221; মি.ডোভারের হয়ে জবাব দিয়ে দিলেন কলিন্স।<br /> “তা মি.ডোভার, আপনি বুঝলেন কিভাবে যে ডাকাতি হয়েছে?&#8221; আবারো প্রশ্ন করলো কিশোর।<br /> “চলো, আমার অফিসে গিয়ে বসেই আলোচনা করা যাবে। তাছাড়া পুলিশকেও ফোন করতে হবে।&#8221;<br /> “ঠিক আছে চলুন&#8221; বলেই কলিন্সের পিছু পিছু অফিসের দিকে এগোলো কিশোর, সাথে মুসা আর রবিনও।<br /> অফিসে গিয়ে প্রথমেই পুলিশে ফোন করলেন মি.কলিন্স, আবারো ডাকাতি হয়েছে সে খবর জানালেন। তারপর ফোন করলেন মি.হপকিন্সকে, কিন্তু উনি ফোন উঠালেন না।<br /> এরই মধ্যে কিশোর প্রশ্ন করলো, “মি ডোভার, আপনি যখন ব্যাংকে আসেন তখন তো তুষারপাত চলছিল, তাই না?&#8221;<br /> “হ্যাঁ, তা তো চলছিলই&#8221; জবাব দিলেন ডোভার।<br /> “আচ্ছা, আপনি এসে ঠিক কি কি দেখলেন একটু খুলে বলবেন আমাদের?&#8221; বলল কিশোর।<br /> কিন্তু মি.ডোভার কিছু বলার আগেই বাইরে ইঞ্জিনের আওয়াজ হল। ভিতরে এসে ঢুকলেন এক আগন্তুক।
</p>

<h3 style="text-align: justify;">
  <span style="text-decoration: underline;">৪</span>
</h3>

<p style="text-align: justify;">
  “আরে, মি.হপকিন্স। আসুন, আপনার জন্যেই তো অপেক্ষা করছিলাম&#8221;<br /> আগন্তুকের উদ্দেশ্যে বললেন কলিন্স। তারপর ছেলেদের দিকে ফিরে বললেন, “ইনিই ব্যাংকের ভাইস প্রেসিডেন্ট মি. হপকিন্স&#8221;।<br /> “ওহ, তোমরাই তিন গোয়েন্দা?&#8221; হপকিন্সের চোখে তাচ্ছিল্যের দৃষ্টি।<br /> “হ্যাঁ, যাইহোক ভালোই হলো আপনি এসে পড়ায়। ব্যাংকে আবারো ডাকাতি হয়েছে&#8221; বলল গোয়েন্দা প্রধান।<br /> “ওহ গড! বলো কি!&#8221; প্রায় লাফিয়ে উঠলেন মি.হপকিন্স।<br /> “হুম। মি.ডোভার,আপনি আসার পর ঠিক কি কি হয়েছে খুলে বলুন দেখি? কোনকিছুই বাদ দিবেন না কিন্তু।&#8221; ভারিক্কি চালে বলল কিশোর।<br /> “হ্যাঁ, যা বলছিলাম। আমি তোমরা আসার প্রায় মিনিট দশেক আগে এসেছি। এসে গেটে গার্ডদের না দেখে সন্দেহ হলো, দৌড়ে উপরে উঠে দেখি ব্যাংকের দরজা খোলা। তখন গিয়ে ভল্টরুমে ঢুকলাম, ভল্টটা অবশ্য খোলা ছিল না। তারপর আমি ভল্টটা খুলে দেখি সোনাগুলো গায়েব।&#8221; বললেন ডোভার।<br /> ”আপনি কি এসে সোজা উপরে গিয়েই ভল্টরুমে গিয়ে ভল্ট খুলেছেন? এর মাঝে কি আর কোন কাজই করেননি?&#8221;<br /> “না তো, কেন বল তো?&#8221;<br /> “এমনিই&#8221; বলে নিচের ঠোঁটে চিমটি কাটতে লাগল গোয়েন্দা প্রধান।
</p>

<p style="text-align: justify;">
  তখনই বাইরে পুলিশের সাইরেন শোনা গেল। কয়েক মিনিট পর অফিসে এসে ঢুকলেন রকি বীচের পুলিশ চীফ ক্যাপ্টেন ইয়ান ফ্লেচার, সঙ্গে আরো কয়েকজন অফিসার।<br /> “বাহ, তিন গোয়েন্দাও যে এখানে! তা কি ডাকাতি হলো? ভল্টরুমে নিয়ে চলুন মি.কলিন্স।&#8221; ঢুকেই বললেন চীফ।<br /> “হ্যাঁ, চলুন&#8221; বলে পুলিশের সাথে ভল্টরুমের দিকে এগোতে গিয়েও কিশোরের কথায় থেমে গেলেন কলিন্স।<br /> “আরে, এত তাড়া কিসের? একটু দাঁড়ানই না&#8221; বলে উঠেছে সে।<br /> “চীফ, আপনার অফিসাররা ক্রাইম সিন পরীক্ষা করুক, আপনি একটু বসুন। মি.কলিন্স, আপনারাও বসুন। জরুরি কথা আছে।&#8221; আবার বলল কিশোর।<br /> “ঠিক আছে, তা নাহয় বসলাম। কিন্তু ডাকাতিটা কখন, কিভাবে হলো সেটা আগে বল।&#8221; বললেন ফ্লেচার।<br /> তখন মি.ডোভার আবার তিনি আসার পর কি হয়েছে তা আবার খুলে বললেন।<br /> “হুমম, এবারও কোন অ্যালার্ম বাজে নি। ঘরের ইঁদুরে বেড়া কেটেছে বলেই তো মনে হয়।&#8221; চীফ বিড়বিড় করে বললেও সবার কানেই তা পৌঁছে গেল। মি.কলিন্স কিছু একটা বলার চেষ্টা করলেন, কিন্তু তার আগেই বলে উঠল কিশোর, “ঠিক তাই হয়েছে ক্যাপ্টেন।&#8221;<br /> বাকিরা কিছুই না বুঝলেও মুসা আর রবিন ভালো করেই বুঝলো কিশোর রহস্যের সমাধান করে ফেলেছে। দুজনেই খেয়াল করেছে, কিশোর বেশকিছুক্ষণ ধরেই নিচের ঠোঁটে চিমটি কেটে গভীর ভাবনায় ডুবে ছিল।
</p>

<h3 style="text-align: justify;">
  <span style="text-decoration: underline;">৫</span>
</h3>

<p style="text-align: justify;">
  “সোনাগুলো কোথায় বলে ফেলুন দেখি, মি.ডোভার।&#8221; অফিসের ভেতরে যেন বোমা ফাটালো কিশোর। সবাই চমকে উঠলো তার কথায়।<br /> এদিকে মি.ডোভারের মুখ থেকে রক্ত সরে গেছে। এইমাত্র জীবনের সবচেয়ে বড় ধাক্কাটা খেয়েছেন তিনি।<br /> “আ..আমি&#8230;কিছু করি ন..নি।&#8221; কম্পিত কন্ঠে বলার চেষ্টা করলেন মি.ডোভার ।<br /> “অস্বীকার করে লাভ নেই, মি.ডোভার । আমি সব বুঝে গেছি। এবার বলে দিন আপনার দুই সঙ্গী কোথায়?&#8221; কঠিন কন্ঠে বলল কিশোর।<br /> ধপ করে পরাজিত ভঙ্গিতে চেয়ারে বসে পড়লেন মি. ডোভার। তার চেহারাই বলে দিল সবকিছু।<br /> “যা করেছেন স্বীকার করে নিন, আর বলে দিন সোনাগুলো কি করেছেন, তাহলে শাস্তি কিছুটা কমতেও পারে।&#8221; এগিয়ে এসে বললেন ক্যাপ্টেন ইয়ান ফ্লেচার।<br /> “ও..ওরা অ্যারিজোনা হয়ে মেক্সিকো সীমান্তের দিকে গেছে, পুরনো সবুজ একটা ভ্যানে করে।&#8221;<br /> “ওরা কারা?&#8221; প্রশ্ন করলেন কলিন্স।<br /> “আমাদের ব্যাংকের গার্ড দুজন।&#8221; বললেন ডোভার।<br /> ”অফিসার ডুবয়, এনাকে পুলিশ স্টেশন নিয়ে যান, আর বাকি দুজনকে খুঁজতে সার্চ টিম পাঠান মেক্সিকো সীমান্তের দিকে।&#8221; সঙ্গের অফিসারকে আদেশ দিলেন চীফ। তারপর কিশোরের দিকে ফিরে বললেন, “তুমি বল, তুমি বুঝলে কি করে সোনার বারগুলো ডোভারই সরিয়েছেন?&#8221;<br /> “হ্যাঁ হ্যাঁ, বল বল।&#8221; চীফের সাথে গলা মিলালো রবিন আর মুসা। মি. হপকিন্স আর কলিন্সের চোখেও নীরব জিজ্ঞাসা।
</p>

<h3 style="text-align: justify;">
  <span style="text-decoration: underline;">৬</span>
</h3>

<p style="text-align: justify;">
  “আমি আসলে বেশিরভাগটাই আন্দাজ করেছি। তবে মি.ডোভারের ওপর সন্দেহ গেছে তখনই যখন তিনি মিথ্যে বললেন।&#8221;<br /> এটুকু বলে ইচ্ছাকৃত ভাবে থেমে গেল কিশোর। বরাবরের মতো সবাইকে এভাবে অন্ধকারে রেখে মজাই পাচ্ছে সে।<br /> “ খাইছে, কি মিথ্যা!&#8221; কিশোরের এরকম ব্যবহারের সাথে পরিচিত হলেও অধৈর্য হয়ে উঠেছে মুসা।<br /> “হ্যাঁ, বল কি মিথ্যা?&#8221; মুসার সাথে তাল মিলিয়ে বলল রবিন।<br /> “কি করে বুঝলে উনি মিথ্যা বলেছেন?&#8221; প্রশ্ন রাখলেন মি.হপকিন্স।
</p>

<p style="text-align: justify;">
  “দাঁড়ান, বলছি সব। মি.ডোভার বলেছিলেন উনি আমরা আসার মিনিট দশেক আগে এসেছেন। কিন্তু আমি বুঝে গিয়েছিলাম তিনি সন্ধ্যার অনেক আগেই এসেছেন, ব্যাংক আওয়ার শেষ হওয়ার পরপরই।&#8221; বলে আবারো থামল কিশোর।<br /> ”কিন্তু উনি যে মিথ্যে বলেছেন তুমি কিভাবে বুঝলে?&#8221;<br /> “সে কথায় পরে আসছি। তো উনার এই একটা মিথ্যা শুনে আমি বুঝলাম উনি যা বলেছেন সবই মিথ্যা। আর অ্যালার্ম কেন বাজেনি, সিসিটিভি ফুটেজ কিভাবে ডিলিট হলো সেটাতো আপনারা বুঝতেই পারছেন।&#8221;
</p>

<p style="text-align: justify;">
  সবাই অত্যন্ত আগ্রহের সাথে শুনছিল তার কথা। ওর কথা শেষ হতেই প্রশ্ন করলো মুসা, “এবার বলো উনি যে মিথ্যা কথা বলেছেন সেটা বুঝলে কি করে?&#8221;<br /> “আমরা ব্যাংকে ঢুকার সময় মি.ডোভারের সাথে লবিতে দেখা হয়েছিল আমাদের। তখন তাকে আমি লক্ষ্য করেছিলাম, তার পরনের ওভারকোট, জুতো এসব ছিল খটখটে শুকনা। কিন্তু তার কথামতো, তিনি যদি আমরা আসার মিনিট দশেক আগে এসে থাকেন তাহলে তার কাপড়ে তুষারকণা লেগে থাকতোই।কারণ সন্ধ্যার পর থেকেই লাগাতার তুষারপাত হচ্ছে। &#8220;বলল কিশোর।<br /> “এমন তো কথা নেই যে তার কাপড়ে তুষারকণা লেগে থাকতেই হবে। এমনও তো হতে পারতো তিনি ওভারকোট খুলে ঝেড়ে নিয়েছেন আর জুতো মুছে ফেলেছেন?&#8221; প্রশ্ন করলো রবিন।<br /> “হ্যাঁ, এজন্যই আমি তাকে জিজ্ঞেস করলাম তিনি ব্যাংকে এসে ঠিক কি কি করেছেন তা আমাকে বলতে। তখন কিন্তু তিনি জুতো মুছা বা ওভারকোট ঝাড়ার কথা বলেননি। তা থেকেই আমি বুঝলাম তিনি মিথ্যে কথা বলেছেন, তিনি আমরা আসার মিনিট দশেক আগে নয় , বরং সন্ধ্যার আগেই এসেছেন। তার কথার এই ছোট্ট একটি ভুলই কাল হয়েছে তার, একারণেই ধরা পড়লেন তিনি।&#8221; একটানা কথাগুলো বলে থামল গোয়েন্দা প্রধান।<br /> “খাইছে, কিশোর! তুমি আসলেই জিনিয়াস। এত ছোট একটা ব্যাপার শার্লক হোমসের ও চোখে পড়ত কিনা সন্দেহ।&#8221; বন্ধু গর্বে বুক আধহাত ফুলে উঠেছে মুসার।<br /> এভাবে খোলাখুলি প্রশংসায় লজ্জা পেল কিশোর। বলল, গোয়েন্দা হতে গেলে কোন ব্যাপার যত ছোটই হোক না কেন, তাকে অবহেলা করতে নেই। কথায় আছে না, “যদি পাও ছাই, উড়াইয়া দেখ তাই। পাইলেও পাইতে পারো অমূল্য রতন।&#8221;
</p>