---
id: 708
title: 'রিভিউ :  ভলিউম ২২'
date: 2018-07-31T15:55:38+00:00
author: শতাব্দী ভট্টাচার্য
layout: post
guid: https://tingoyenda.org/?p=708
permalink: /review-volume-22/
whitedot_hide_title:
  - "0"
wpmdr_menu:
  - "1"
categories:
  - রিভিউ
tags:
  - Tin Goyenda
  - Tin Goyenda Review
  - Tin Goyenda Volume 22
  - তিন গোয়েন্দা
  - তিন গোয়েন্দা ভলিউম ২২
  - তিন গোয়েন্দা রিভিউ
---
<p style="text-align: center;">
  বই: তিন গোয়েন্দা ভলিউম ২২<br /> লেখক: রকিব হাসান<br /> প্রকাশকাল: ১৯৯৪
</p>

<p style="text-align: center;">
  রিভিউ লেখকঃ <a href="https://www.facebook.com/shotabdi.bhattacharjee"><strong>শতাব্দী ভট্টাচার্য</strong></a>
</p>

&nbsp;

<p style="text-align: justify;">
  <strong>১. ভলিউম ২২ &#8211; চিতা নিরুদ্দেশ</strong><br /> প্রফেসর কারসওয়েল এবং তার ছেলে টকারের সাথে তিন গোয়েন্দার প্রথম পরিচয় হয় গোবেল বীচে, &#8216;বোম্বেটে&#8217; গল্পের কাহিনীতে।
</p>

<p style="text-align: justify;">
  সেখান থেকেই বন্ধুত্বের সূত্রপাত এবং সেই সূত্র ধরে তিন গোয়েন্দা, <a href="https://3goyenda.com/georgina-parker/" target="_blank" rel="noopener">জিনা</a> এবং রাফিয়ানকে ইংল্যান্ডে নিজেদের গ্রাম বিগ হোলোতে ছুটি কাটানোর আমন্ত্রণ জানায় টকার। ছুটি কাটাতে গিয়ে এক সারপ্রাইজের মুখোমুখি হয় তিন গোয়েন্দারা। দেখা যায় যে টকার টারকজ নামে এক চিতা পোষা শুরু করেছে। অল্পক্ষণেই টারকজের সাথে রাফিসহ সকলের ভাব হয়ে যায়। কিন্তু দুর্ভাগ্যক্রমে ওইদিন রাতেই টারকজকে কিডন্যাপ করা হয়। প্রথমে চিতা চুরির উদ্দেশ্য বোঝা না গেলেও পরে জানা যায় যে মূলত প্রফেসরের বৈজ্ঞানিক ফর্মুলা হাতে পাওয়ার জন্যই জিম্মি হিসেবে টারকজকে নিয়ে গেছে কিডন্যাপাররা। অতএব কাজে লেগে পড়ে তিন গোয়েন্দা। বেশ কয়েকবার নানান প্ল্যান করেও ব্যর্থ হয় ওরা চিতা উদ্ধারে। কিন্তু শেষপর্যন্ত একটা চমৎকার কৌশল অবলম্বন করে কিডন্যাপারদের টনক নড়াতে সক্ষম হয় ওরা এবং প্রায় কাকতালীয়ভাবে পেয়ে যায় কিডন্যাপারদের ঘাঁটি। সেটাও একটা বিস্ময়কর ব্যাপার বটে! মজার মজার সব পরিকল্পনা, সফল না হয়েও ভেঙে না পড়ে আবারো ঘুরে দাঁড়ানো, এর মাঝেই হইচই আনন্দ সবই পাওয়া যাবে বইটিতে। পাওয়া যাবে কিশোরের তীক্ষ্ণ বুদ্ধির ঝলক।<br /> সামান্য একঘেয়ে লাগতে পারে যদিও, কারণ রহস্যে তেমন টুইস্ট নেই।<br /> রেটিংঃ ৮/১০
</p>

<p style="text-align: justify;">
  <strong>২. ভলিউম ২২ &#8211; অভিনয়</strong><br /> আবারো ইংল্যান্ডে বেড়াতে গেছে তিন গোয়েন্দা, জিনা এবং রাফিয়ান৷ এবার মিস্টার পারকার এবং মিসেস পার্কারের সাথে এক বৈজ্ঞানিক সম্মেলনে যোগ দিতে।<br /> যাওয়ার সাথে সাথেই একজন স্থানীয় টেলিভিশন নির্মাতার কাছ থেকে ওদের ই একটা জনপ্রিয় কাহিনীতে অভিনয়ের অফার পেয়ে যায় ওরা। শুরুতে কিশোর রাজি না হলেও শেষপর্যন্ত পাঁচজনই অভিনয় করে। ওখানে পরিচয় হয় আরো কয়েকজন জনপ্রিয় অভিনেতা-অভিনেত্রীদের সঙ্গে । একদিন শুটিং দেখতে আসেন একজন আমেরিকান ধন কুবের। এসে তাঁর ব্যক্তিগত ইয়টে আমন্ত্রণ জানিয়ে যান এক পার্টিতে, সব অভিনয়শিল্পীদের। এরপর থেকেই ঘটতে থাকে একের পর এক কিডন্যাপের ঘটনা। তিনজন অভিনয় শিল্পী, একজনের স্ত্রী যারা সকলেই পরস্পরের সাথে কোন না কোনভাবে সংযুক্ত, কিডন্যাপড হন। তদন্তে নেমে পড়ে তিন গোয়েন্দা, জিনা এবং রাফিয়ান। দুঃসাহসী এক অভিযান চালায় জিনা। এবং পরবর্তীতে মুসাও আটকা পড়ে আরেক অভিযানে গিয়ে । রহস্যের শেষ প্রান্তে এসে সব জট খুলে যায়। ঘটনাবলীর বর্ণনা ভালো, কিন্তু খুব বেশি মোড় নেই কাহিনীতে। গৎবাঁধা এবং মোটিভ না বোঝা গেলেও অপরাধীকে সহজেই সনাক্ত করে ফেলা যায় বলে একটু কম মজা লেগেছে এটা।<br /> রেটিংঃ ৭.৫/১০
</p>

<p style="text-align: justify;">
  <strong>৩. ভলিউম ২২ &#8211; আলোর সংকেত</strong><br /> রাস্তার আহত একটা কুকুর পেয়ে মুসা সেটাকে সুস্থ করে তোলার উদ্দেশ্যে বাড়িতে নিয়ে যায়। কিন্তু মুসার মায়ের পোষা প্রাণী বিশেষ পছন্দ না হওয়ায় মুসাকে অতিরিক্ত শাসন শুরু করেন তিনি এবং হুমকি দেন কুকুরটাকে ফেলে না দিলে ফল ভাল হবেনা। নিরুপায় হয়ে মুসা বাড়ি থেকে পালিয়ে যায় কুকুর সমেৎ। তিন গোয়েন্দার নিজস্ব পিকনিক স্পটে যায় সে এবং পর দিন ই রবিন ও গিয়ে হাজির হয়। ওখানে পরিচয় হয় এক অদ্ভুত ছেলের সাথে। একবার দেখা যায় ছেলেটা হাসিখুশি তো আরেকবার গোমড়া। একবার দুই গোয়েন্দার সাথে যেচে কথা বলে তো আরেকবার দূর দূর করে তাড়িয়ে দেয়। সব মিলিয়ে মুসা আর রবিনকে অস্থির করে তোলে। ওরা ভাবতে থাকে ছেলেটা পাগল। সেই ছেলে আবার বিখ্যাত এক প্রত্নতাত্ত্বিক এর ছেলে এবং সেখানে ট্রেঞ্চ খোঁড়ার কাজ করে কোন নমুনা পাওয়ার আশায়৷ পাশেই একটা পোড়োবাড়ি থাকে। একদিন ঝড়বাদলের রাতে আজব সব কাণ্ড ঘটে, অন্যান্য লোকজন আর অদ্ভুত আলো দেখা যায়। মুসা-রবিন ভয় পেয়ে যায় কিন্তু পরদিন যখন কিশোর চলে আসে তখনি পরিস্থিতি অন্যদিকে মোড় নেয় এবং তিন গোয়েন্দা আর চিতা নেমে পড়ে রহস্য সমাধানে ।<br /> অসম্ভব মজার কিছু ঘটনা আছে, সুন্দর টুইস্ট আছে, আবেগ আছে এবং সবশেষে আছে এক বিশাল চমক। রহস্যটায় যদিও খুব বেশি নতুনত্ব নেই তবুও এই ভলিউমের সেরা গল্প এটিই৷
</p>

রেটিংঃ ৮.৫/১০

<p style="text-align: justify;">
  যারা পড়েননি, শীঘ্রই পড়ে নিন।
</p>