---
id: 929
title: 'রিভিউ : ভলিউম ৩৩'
date: 2018-08-18T19:01:46+00:00
author: জাহিদ মুন্না
layout: post
guid: https://tingoyenda.org/?p=929
permalink: /review-volume-33/
wpmdr_menu:
  - "1"
hestia_layout_select:
  - default
categories:
  - রিভিউ
tags:
  - Tin Goyenda
  - Tin Goyenda Review
  - তিন গোয়েন্দা
  - তিন গোয়েন্দা বই রিভিউ
  - ভলিউম ৩৩
---
<p style="text-align: center;">
  বই: তিন গোয়েন্দা-ভলিউম ৩৩
</p>

<p style="text-align: center;">
  শয়তানের থাবা, পতঙ্গ ব্যাবসা, জাল নোট<br /> লেখক: রকিব হাসান<br /> প্রকাশকাল: ১৯৯৯
</p>

<p style="text-align: center;">
  রিভিউ লেখকঃ <a href="https://www.facebook.com/jahidmunnaofficial"><strong>জাহিদ মুন্না</strong></a>
</p>

### **শয়তানের থাবা**

ভলিউম ৩৩ এর প্রথম গল্পটির নাম &#8216;শয়তানের থাবা&#8217;। গল্পটি শুরু হয় গোয়েন্দা ভিক্টর সাইমনের বাড়িতে [তিন গোয়েন্দা](https://3goyenda.com/brief-talkings-about-tin-goyenda/) ও ভিক্টর সাইমনের একটি আলোচনার মধ্য দিয়ে, যেখানে তিন গোয়েন্দাকে &#8216;ব্ল্যাক প্যারট&#8217; নামের একটি জাহাজের উপরে নজর রাখতে বলা হয়। তিন গোয়েন্দাও নির্দেশ মতো কাজ শুরু করে দেয়। খুব দ্রুতই ঘটনার চাকা ঘুরতে শুরু করে। ১৮০০ সালের গোঁড়ার দিকের &#8216;ক্যারল&#8217; নামের এক ভয়ানক জলদস্যু, যে কিনা ক্যারিবিয়ানের এক দ্বীপে &#8216;এম্পায়ার অফ দা টুইস্টেড ক্ল&#8217; নামের এক ত্রাসের রাজত্ব প্রতিষ্ঠা করেছিলো, তার সাথে &#8216;ব্ল্যাক প্যারট&#8217; জাহাজের ফার্স্ট মেইটের যোগ-সাজশ খুঁজে পায় তিন গোয়েন্দা। এইদিকে পর পর চারটি মিউজিয়াম থেকে চুরি গেছে একই জিনিস। ওই জিনিস আরও ছয়টি মিউজিইয়ামে আছে। সেইগুলোও কি চোরের নজর পড়বে? ব্ল্যাক প্যারটের সাথে মিউজিয়ামে চুরির কি কোনো সম্পর্ক আছে? মিউজিয়ামে কিশোরের উপর মূর্তি ফেলে হত্যার চেষ্টাই বা করলো কে?  
জানতে হলে পড়ে ফেলতে হবে রহস্য ও উত্তেজনায় ভরপুর &#8216;শয়তানের থাবা&#8217; নামক গল্পটি।

ভিক্টর সাইমনকে নিয়ে লেখা গল্পগুলো এমনিতেই রহস্য আর এডভেঞ্চারপূর্ণ হয়। এটিও তার ব্যাতিক্রম নয়। গোয়েন্দা সাইমনের ভিয়েতনামি কাজের লোক নিশান জাং কিমও আছে এই গল্পে। রহস্য সমাধানের জন্য যে তিন গোয়েন্দা সবকিছুই করতে পারে, তা এই গল্পে আবারও প্রমাণিত হয়। বার বার হুমকির সম্মুখীন হয়েও নিজেদের লক্ষ্য থেকে একটুও বিচ্যুতি ঘটেনা তিন গোয়েন্দার।

### **পতঙ্গ ব্যাবসা**

&#8216;পতঙ্গ ব্যাবসা&#8217; ভলিউম ৩৩ এর দ্বিতীয় গল্প। গল্পের শুরুতেই দেখা যায় <span style="color: #99cc00;"><a style="color: #99cc00;" href="https://3goyenda.com/kishor-pasha/">কিশোরের</a></span> চাচা রাশেদ পাশার নতুন পেশা &#8216;গোয়েন্দাগিরি&#8217; নিয়ে আলোচনা করছে তিন গোয়েন্দা। রাশেদ পাশার নতুন পেশার সুবাদেই পতঙ্গ-বিজ্ঞানী মিস্টার আলমণ্ড ডালডা এর কেসটি হাতে পায় তিন গোয়েন্দা। গুটিপোকা, মথ এইগুলো নিয়ে গবেষণা করে ইতিমধ্যেই বেশ সফল হয়েছেন বিজ্ঞানী ডালডা। কিন্তু সমস্যা হলো কঠোর নিরাপত্তা ব্যাবস্থা থাকার পরেও চুরি হয়ে যাচ্ছে তার মথ, গুটিপোকা। রাশেদ পাশার অফিসে বসে তিন গোয়েন্দার সাথে এইসব আলোচনা করার সময়েই ফোনে কেউ একজন হুমকি দিলো বিজ্ঞানীকে। কে এই হুমকিদাতা? তদন্তের স্বার্থে তিন গোয়েন্দা উপস্থিত হলো রকি বিচের কাছেই ডিয়ারভিল নামের এক সুন্দর গ্রামে। ছদ্মবেশে শ্রমিকের কাজ করা শুরু করলো আর চালিয়ে গেলো তদন্ত। এইদিকে দৈব ভাবে দেখা হয়ে গেল তিন গোয়েন্দার পুরনো বন্ধু ডন ব্লেনটনের সাথে। ডন ব্লেনটনের কাজের জায়গা থেকে চুরি হয়ে যাচ্ছে প্রচুর দামি সরঞ্জাম। কিন্তু কে নিচ্ছে, কিভাবে নিচ্ছে তার কিছুই বোঝা যাচ্ছেনা। বিপদে পড়ে তিন গোয়েন্দার সাহায্য চাইলো ডন। দুটো কেস কি একসাথে সমাধান করতে পারবে তিন গোয়েন্দা? না কি দুইটা অভিন্ন কেসেরই তদন্ত করছে ওরা?  
সব প্রশ্নের উত্তর জানতে হলে ডুব দিতে হবে &#8216;পতঙ্গ ব্যাবসা&#8217; নামক গল্পটিতে।

এই গল্পেই প্রথম রাশেদ পাশার &#8216;পাশা ডিটেকটিভ এজেন্সি&#8217; খোলার কথা পাওয়া যায়। এর আগেও জাহাজে কাজ করার সময় তিনি বেশ কিছুদিন গোয়েন্দাগিরি করেছেন বলে জানা যায়। পুরো গল্পেই তিন গোয়েন্দার তীক্ষ্ণ দৃষ্টি, বুদ্ধি ও সাহসের পরিচয় পাওয়া যাবে।

### **জাল নোট**

ভলিউম ৩৩ এর তৃতীয় গল্পটি হলো &#8216;জাল নোট&#8217;। রকি বিচে ২০ ডলারের জাল নোট ছড়িয়ে দিচ্ছে একটি চক্র। পুলিশ সবাইকে সাবধান করে দিচ্ছে এই জাল নোটের ব্যাপারে। এরই মাঝে ঘটনা ক্রমে <span style="color: #00ffff;"><a style="color: #00ffff;" href="https://3goyenda.com/musa-aman/"><span style="color: #33cccc;">মুসার</span></a></span> কাছে চলে আসলো একটি ২০ ডলারের জাল নোট। মাইক্রোস্কোপ কিনতে গিয়ে সে বুঝতে পারে টাকা ভাঙতি করার নামে জালিয়াত দলের সদস্যরা তাকে জাল টাকা গছিয়ে দিয়েছে। ঘটনা ঘটার দুই ঘণ্টার মাথায় সেই লোককে রকি বিচে আবার দেখতে পেয়ে পিছু নেয় তিন গোয়েন্দা। কিন্তু হারিয়ে ফেলে। ক্যাপ্টেন ইয়ান ফ্লেচারের অফিসে জাল নোট জমা দিতে গিয়ে জানতে পারে সিক্রেট সার্ভিস সতর্ক করার পরেও জাল নোটের ব্যাপারে প্রায় এক ডজন অভিযোগ এসেছে পুলিশের কাছে। এদিকে রাশেদ পাশাও কোন এক গোপন কেসের তদন্ত করছেন যার কারনে গভীর রাতে পাশা স্যাল্ভেজ ইয়ার্ডে চিঠিতে করে হুমকি দিয়ে যাচ্ছে কেউ। মুসাদের কেনা নতুন খামারবাড়ির পাশেই গড়ে উঠা ওয়ারনার কর্পোরেশনের কারখানায় চাকরি নিতে গেলো মুসা। কিন্তু গেইটের গার্ডের সন্দেহজনক আচরণে রহস্যের গন্ধ পেলো ওরা। ওই কোম্পানির কাছেই হুমকি দেয়া হলে ওদের। কি চলছে ওই কারখানায়? রাশেদ পাশার কেসটাই বা কি?  
জানতে চাইলে পড়ে ফেলুন &#8216;জাল নোট&#8217;।

&#8216;পতঙ্গ ব্যাবসা&#8217; গল্পে রাশেদ পাশার &#8216;পাশা ডিটেকটিভ এজেন্সি&#8217; খোলার কথা জানা গেলেও তাকে কোন কেসে ওইভাবে গোয়েন্দাগিরি করতে দেখা যায় না। কিন্তু &#8216;জাল নোট&#8217; এ পুরোদস্তুর গোয়েন্দা রাশেদ পাশাকে পাওয়া যাবে। এছাড়াও মুসাকে বেশিরভাগ সময় বাস্কেটবল, ফুটবল নানা ধরনের স্পোর্টস নিয়ে ব্যাস্ত থাকতে দেখা গেলেও এই গল্পে সে &#8216;নেচারালিস্ট&#8217; হওয়ার ইচ্ছা ব্যাক্ত করে। সেই জন্যই তার ওই মাইক্রোস্কোপ কেনা, যেটা কিনা এই কেসে গুরুত্বপূর্ণ ভুমিকা রেখেছে।

<span style="color: #800080;">পার্সোনাল রেটিংঃ</span> ৭/১০