---
id: 893
title: 'রিভিউ : ভলিউম ৪৭'
date: 2018-08-14T18:55:00+00:00
author: শতাব্দী ভট্টাচার্য
layout: post
guid: https://tingoyenda.org/?p=893
permalink: /review-volume-47/
wpmdr_menu:
  - "1"
categories:
  - রিভিউ
tags:
  - Tin Goyenda
  - Tin Goyenda Review
  - তিন গোয়েন্দা
  - তিন গোয়েন্দা রিভিউ
  - নেতা নির্বাচন
  - ভলিউম ৪৭
  - যুদ্ধযাত্রা
  - সিসিসি
---
<p style="text-align: center;">
  বই: তিন গোয়েন্দা- ভলিউম ৪৭
</p>

<p style="text-align: center;">
  নেতা নির্বাচন, সিসিসি, যুদ্ধযাত্রা<br /> লেখক: রকিব হাসান<br /> প্রকাশকাল: জুলাই, ২০০২
</p>

<p style="text-align: center;">
  রিভিউ লেখকঃ <a href="https://www.facebook.com/shotabdi.bhattacharjee"><strong>শতাব্দী ভট্টাচার্য</strong></a>
</p>

&nbsp;

**নেতা নির্বাচন**

[<span style="color: #ff99cc;">তিন</span> <span style="color: #ff99cc;">গোয়েন্দা</span>](https://3goyenda.com/) গঠিত হয়নি তখন ও। গ্রীনহিলসে থাকে গোয়েন্দারা। গ্রীনহিলসে <span style="color: #ffcc00;"><a style="color: #ffcc00;" href="https://3goyenda.com/kishor-pasha/">কিশোর</a><span style="color: #000000;">রা</span></span> একটা বাড়ি কেনার সুবাদে মাঝে মাঝে বেড়াতে গিয়ে তিন গোয়েন্দার বন্ধুত্বটাও জমে উঠেছে। সেরকম এক আড্ডায় হুট করে কিশোর বলে বসল, সে নেতা হওয়ার যোগ্য। শুনে [<span style="color: #99cc00;">মুসা</span>](https://3goyenda.com/musa-aman/) আর [<span style="color: #33cccc;">রবিন</span>](https://3goyenda.com/robin-milford/) দুজনেই বেঁকে বসল। শেষে একটা মজার শর্ত জয় করে কিশোরই নেতা হয়ে ওঠে। জন্মদিনে তার অদ্ভুত আবদার, সবাইকে টাকা উপহার দিতে হবে! সেই টাকা দিয়ে ছদ্মবেশের উপকরণ কিনে ফগের সাথে মজা তো করলই, সাথে জড়িয়ে পড়ল এক জটিল রহস্যে। গল্পে মুসা-রবিন-[<span style="color: #3366ff;">ফারিহা</span>](https://3goyenda.com/fariha-tabassum-hossain/)র ভূমিকা একটু কমই, কিন্তু নেতা হিসেবে কিশোরের যোগ্যতা আর সাহস প্রমাণের জন্য কিশোরের ভূমিকাটা একটু বেশি রাখা দরকার ছিল। গ্রীনহিলসের অন্যান্য গল্পের মতই এটাও খুব মজার কাণ্ডকারখানা আর রহস্যে ভরপুর।

**সিসিসি**

জেপটনের আতঙ্ক কুকুর আর মানবাকৃতির রোবটের মিশ্রণ প্রাণী হিসেবে মুসা আমানের কৌতুককর আগমনে গল্পের শুরু। রকি বীচ ইনে অনুষ্ঠিত সায়েন্স ফিকশন কনভেনশন এ যোগ দিতে গিয়ে চিরাচরিত নিয়ম অনুযায়ী রহস্যে জড়িয়ে পড়ে তিন গোয়েন্দা।  
ছবির ফিল্ম চুরি নিয়ে রহস্য। সাথে দুই সায়েন্স ফিকশন লেখক আরডেন আর কারলুর মারামারি, তিন গোয়েন্দার প্রতি ধেয়ে আসা নানা বিপদ, আর শেষে হোভারকারে চড়ে মারামারি আর রহস্যের যবনিকা পতন।মজার একটা কাহিনী কিন্তু একটু কম জনপ্রিয়। তিন গোয়েন্দা পাঠকেরা যারা পড়েননি এটা পড়ে ফেলা উচিৎ।

**যুদ্ধযাত্রা**

রাজনৈতিক ষড়যন্ত্রের শিকারে জিবুয়া থেকে পালিয়ে যাওয়া অতি সুন্দরী এক আফ্রিকান রাজকুমারীকে খুঁজে বের করার কাজ নিয়ে গল্প শুরু হলেও পরে বেরিয়ে আসে ষড়যন্ত্র এর আরো ঘৃণ্য রূপ। কে শত্রু কে মিত্র বুঝাই কঠিন হয়ে দাঁড়াল গোয়েন্দাদের জন্য। বিদ্রোহীদের আক্রমণ থেকে রাজকুমারীকে বাঁচিয়েছিল এক শিম্পাঞ্জী, যে হারিয়ে গেছে সেই বিদ্রোহের রাতেই। আবার কি খুঁজে পাওয়া যায় তাকে? রত্নখচিত ছুরির রহস্য কি ভেদ হয়? কোন মৃত মানুষ আবার ফিরে আসে এবং কিভাবে? সাথে আছে মরুভূমির মাঝখানে যুদ্ধের উত্তেজনা। সব মিলিয়ে অন্যরকম স্বাদের একটি অ্যাডভেঞ্চার গল্প এটি।

<span style="color: #800080;">পার্সোনাল রেটিংঃ</span> ৮/১০