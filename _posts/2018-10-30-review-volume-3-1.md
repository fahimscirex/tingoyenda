---
id: 1385
title: 'রিভিউ: ভলিউম ৩/১'
date: 2018-10-30T17:53:27+00:00
author: জাহিদ মুন্না
layout: post
guid: https://tingoyenda.org/?p=1385
permalink: /review-volume-3-1/
categories:
  - রিভিউ
tags:
  - Tin Goyenda
  - Tin Goyenda Review
  - Volume 3/1
  - তিন গোয়েন্দা
  - তিন গোয়েন্দা রিভিউ
  - ভলিউম ৩/১
---
<table border="1" style="border-collapse: collapse; width: 100%; height: 184px;">
  <tr style="height: 184px;">
    <td style="width: 100%; text-align: center; height: 184px;">
      <h3>
        <strong>রিভিউ &#8211; ভলিউম ৩/১</strong>
      </h3>
      
      <h3>
        <span style="color: #339966;"><span>হারানো তিমি</span>, <span>মুক্তোশিকারী</span>, <span>মৃত্যুখনি</span></span>
      </h3>
      
      <p>
        রিভিউ লেখিকা : <span style="color: #800080;"><a href="https://www.facebook.com/nasiha.islam.98" rel="noopener" target="_blank" style="color: #800080;">নাসিহা ইসলাম</a></span></td> </tr> </tbody> </table> 
        
        <p>
          &nbsp;
        </p>
        
        <h3>
          <span style="color: #ff6600;">হারানো তিমি</span>
        </h3>
        
        <p>
          ব্যক্তিগত রেটিং: <span>৮/১০</span>
        </p>
        
        <hr />
        
        <p>
          ❑ কাহিনী সার-সংক্ষেপ:
        </p>
        
        <p>
          সাগরের ধারে তিমিদের যাওয়া দেখতে গিয়েছিল <span style="color: #993366;"><a href="https://3goyenda.com/" style="color: #993366;">তিন গোয়েন্দা</a></span>। তখনই পাড়ের অগভীর জলে আটকে পড়া একটা তিমির খোঁজ পায় ওরা। সৈকতে একটা গর্তে ফেলে জোয়ার আসার আগ পর্যন্ত তিমিটাকে বাঁচিয়ে রাখার ব্যাবস্থাও করে। কিন্তু সেখান থেকে রহস্যজনক ভাবে উধাও হয়ে যায় তিমিটি। গর্তের পাশে টায়ারের দাগ দেখে তিমিটি কিডন্যাপ হয়েছে বলে সন্দেহ করে <span style="color: #339966;"><a href="https://3goyenda.com/kishor-pasha/" style="color: #339966;">কিশোর</a></span>। ওশন ওয়ার্ল্ডে খোঁজ নিতে গিয়ে সেখানের এক ট্রেইনারকে সন্দেহ হয় ওর। এরমাঝেই রহস্যময় এক ফোনকল আসে ওদের কাছে। তিমিটিকে খোঁজে বের করতে পারলে একশ ডলার পুরস্কার ঘোষণা করে এক অজ্ঞাত ব্যক্তি। পুরস্কারের লোভ না থাকলেও ব্যাপারটা কৌতূহলী করে তোলে ওদের। সাধারণ একটা হারানো তিমি খুঁজতে গিয়ে বেরিয়ে পড়ে এক জটিল রহস্য, যাকে বলে কেঁচো খুঁড়তে কেউটে বেরিয়ে পড়া।<span> </span><br /> তিমিটার সাহায্য নিয়ে ওরা খুঁজতে শুরু করে কিছুদিন আগে ডুবে যাওয়া একটা বোট। কিন্তু একের পর এক আক্রমণ আসতে থাকে ওদের উপর। গাড়ির ব্রেক নষ্ট করে দেওয়া, কিশোরকে কিডন্যাপ করা<br /> সহ নানা ভাবে বাধা দেওয়া হয় ওদেরকে। কিন্তু কেন? কি আছে ওই বোটে? সেটা তিন গোয়েন্দার হাতে এলে কারই বা স্বার্থে আঘাত লাগতে পারে?
        </p>
        
        <p>
          ❑ মতামত : টানটান রহস্য, কিছুটা অ্যাডভেঞ্চার, পাতায় পাতায় টুইস্ট, তিমিটার প্রতি ওদের সবার ভালোবাসা এসবকিছু মিলিয়েই অসামান্য একটা গল্প।
        </p>
        
        <h3>
          <span style="color: #993366;">মুক্তোশিকারী</span>
        </h3>
        
        <p>
          ব্যাক্তিগত রেটিং : ৮/১০
        </p>
        
        <hr />
        
        <p>
          ❑ কাহিনী সার- সংক্ষেপ :
        </p>
        
        <p>
          <span>সাঁতার কেটে ফেরার পথে রেস্টুরেন্টে অদ্ভুত এক লোকের সাথে পরিচয় হলো তিন গোয়েন্দার। ঘটনাচক্রে চলে যাওয়ার সময় লোকটা তার বাক্স ফেলে যায়। কৌতুহলের বশে বাক্সটা খুলে ফেলে ওরা, ভেতরে পায় রেসিং হোমার জাতের একটা কবুতর। কবুতরটা তার মালিকের কাছে ফিরিয়ে দেয়ার লক্ষ্যে ওদের ওয়ার্কশপে নিয়ে আসে। কিন্তু পরেরদিন দেখতে পায়, কেউ বদলে দিয়েছে কবুতরটা। কে এই কবুতর বদলে দিলো আর কে&#8217;ই বা এটার মালিক, তা বের করতে তদন্তে নামলো তিন গোয়েন্দা। মিস কারমাইকেল এবং তার বন্ধু রিচার্ড হ্যারিসের সাহায্য নিয়েও কোনো কিনারা করতে পারলো না রহস্যের। বরং উল্টো নতুন এক রহস্য হিসেবে যোগ হলো মিস কারমাইকেলের আশ্রমের পাখি হত্যা। পাখি হত্যার তদন্ত করতে গিয়ে এক মৃত কবুতরের পায়ে জাপানি ভাষায় লিখা একটা মেসেজ আটকানো পেল ওরা, মেসেজের মানে উদ্ধার করতে চাইলো। ওদের উপর আসতে থাকলো একের পর এক হামলা। ওদের কবুতর টমকে ছিনিয়ে নেওয়ার চেষ্টাও করা হলো। তারপর? তিন গোয়েন্দা কি পারবে এই পাখি-রহস্যের কিনারা করতে? জানতে পারবে, কবুতর আর পাখিগুলোর সাথে মুক্তোরই বা কি সম্পর্ক?</span>
        </p>
        
        <p>
          ❑ মতামত : <span>একের পর এক টুইস্ট এন্ড টার্ন, টানটান উত্তেজনায় ভরপুর একটা রহস্য। সেই সাথে মিস কারমাইকেলের পাখির অভয়াশ্রম গল্পে যোগ করেছে এক নতুন মাত্রা।</span>
        </p>
        
        <h3>
          <span style="color: #00ccff;">মৃত্যুখনি</span>
        </h3>
        
        <p>
          ব্যাক্তিগত রেটিং : ৮.৫/১০
        </p>
        
        <hr />
        
        <p>
          ❑ কাহিনী সার-সংক্ষেপ :
        </p>
        
        <p>
          <span><span style="color: #33cccc;"><a href="https://3goyenda.com/georgina-parker/" style="color: #33cccc;">জিনার</a></span> আমন্ত্রণে তার সাথে মেক্সিকো রওনা হলো তিন গোয়েন্দা, গন্তব্য টুইন লেকসে জিনার চাচার রেঞ্চ। ভেবেছিল শুধুই ছুটি কাটাতে নিয়ে নিয়ে যাওয়া হচ্ছে ওদের। কিন্তু রেঞ্চে পৌঁছে নিজের মতলব ফাঁস করলো জিনা। তার ভাষায় রহস্যময় লোক ম্যাকআরথার; বহুদিন পর জন্মস্থান টুইন লেকসে ফিরে অনেক জমি কিনেছে আর মৃত্যুখনি খ্যাত পুরানো খনি মুখ পুনরায় চালু করেছে। জিনার ধারনা ব্যাটা আস্ত ভন্ড, কোনো ধরনের ঘাপলা আছে তার মধ্যে। আর এই তথাকথিত “রহস্যময় লোক&#8221; এর রহস্য সমাধানের জন্যই ওদের ডেকে এনেছে জিনা। প্রথম দিনেই ম্যাকআরথারের আচরন সন্দেহ জাগালো কিশোরের মনে। কেঁচো খুঁড়তে গিয়ে সাপ বেরোনোর মতোই পরিত্যক্ত খনিতে চুরি করে ঢুকে পাঁচ বছর পুরানো এক লাশ আবিষ্কার করে বসলো ওরা। লাশের ইতিহাস জানতে গিয়ে আরো অনেক বড় চমকের মুখোমুখি হলো ছেলেমেয়েরা। এই লাশ আর কারো নয়, বরং বছর পাঁচেক আগে টুইন লেকসে হওয়া বিশাল এক ডাকাতির প্রধান আসামি।খনিতে ডিনামাইট ফাটার শব্দ, স্বর্ণ পাওয়া, পাঁচ বছর আগে ডাকাত বাড হিলারির টুইন লেকসে আসা, তারপর পরিত্যক্ত খনিতে তার মৃত্যু। কি সম্পর্ক আছে এসব ঘটনার মধ্যে? কে&#8217;ই বা চুরি করে ওদের গোলাঘরে ঢুকেছিলো? মিসেস ফিলটার কি ডাকাতের সহযোগী ছিলেন? যদি তা নাই হয় তাহলে উনি ঘর ছেড়ে পালিয়েই বা গেলেন কেনো? ধীরে ধীরে উন্মোচিত হলো সব রহস্যের পর্দা।</span>
        </p>
        
        <p>
          ❑ মতামত : জিনা আছে এমন প্রায় প্রতিটা গল্পেই দেখা যায় বন্ধুদের মাঝে খুনসুটি, জিনা-<span style="color: #99cc00;"><a href="https://3goyenda.com/musa-aman/" style="color: #99cc00;">মুসা</a></span>র ছোটখাটো ঝগড়া; যা গল্পকে করে তোলে প্রাণবন্ত। আর এই গল্পেই বোধহয় প্রথমবার জিনার জেদ বেশ বড়সড় সুফল বয়ে আনে, তার জেদের কারণেই বেঁচে যায় মুসা আর সে।
        </p>
        
        <p>
          ভলিউম ৩/১ এ বাড়তি পাওয়া হিসেবে আছে তিনটা গল্পেই চলচ্চিত্র পরিচালক ডেভিস ক্রিস্টোফারের উপস্থিতি, যা নিঃসন্দেহে প্রায় সব পাঠকের কাছেই বেশ আনন্দের।
        </p>