---
id: 917
title: 'ফ্যান ফিকশন: আবার মহাবিপদ'
date: 2018-08-20T19:55:18+00:00
author: Usama Rafid
layout: post
guid: https://tingoyenda.org/?p=917
permalink: /fan-fiction-abar-mohabipod/
wpmdr_menu:
  - "1"
categories:
  - তিন গোয়েন্দা
  - ফ্যান ফিকশন
tags:
  - Abar mohabipod
  - Tin Goyenda Fan Fiction
  - Tin Goyenda Story
  - আবার মহাবিপদ
  - তিন গোয়েন্দা গল্প
  - তিন গোয়েন্দা ফ্যান ফিকশন
---
<h2 class="_2cuy _509y _2vxa" style="text-align: center;">
  আবার মহাবিপদ
</h2>

<h3 style="text-align: center;">
  লেখিকা: <a href="https://www.facebook.com/shotabdi.bhattacharjee">শতাব্দী ভট্টাচার্য </a>
</h3>

## <span class="_4yxo">১ </span> {._2cuy._509y._2vxa}

<div class="_2cuy _3dgx _2vxa">
  পাশা স্যালভিজ ইয়ার্ড, প্রতিদিনের মতই ব্যস্ত একটা দুপুর। <a href="https://3goyenda.com/kishor-pasha/" target="_blank" rel="nofollow noopener"><span style="color: #99cc00;">কিশোর</span></a>&#8211;<a href="https://3goyenda.com/musa-aman/" target="_blank" rel="noopener">মুসা</a> মাল নামাচ্ছিল ট্রাক থেকে। মাত্র নিয়ে এসেছে স্যান ডিয়েগো থেকে বোরিস আর রোভার। <span style="color: #00ccff;"><a style="color: #00ccff;" href="https://3goyenda.com/robin-milford/" target="_blank" rel="noopener">রবিন</a></span> মালের হিসেব করছিল। এমন সময় খাবার জন্য ডাক দিলেন মেরিচাচী। হাতমুখ ধুয়ে খেতে গেল তিন গোয়েন্দা। খেতে বসতে না বসতেই ফোন বেজে উঠল। কিশোর ই ধরল।
</div>

<div class="_2cuy _3dgx _2vxa">
  &#8216;হ্যালো?&#8217; ওপাশ থেকে খিকখিক হাসি শোনা গেল। অতি পরিচিত, শুঁটকির হাসি। &#8216;বা!বা!বা! গোয়েন্দা থেকে শেষপর্যন্ত চোরের বন্ধু?&#8217; কিছুই বুঝল না কিশোর। কঠোর কণ্ঠে বলল, &#8216;দেখ, শুঁটকি তোমার এই ফালতু বকবক শোনার সময় আমার হাতে নেই! আমি রাখলাম!&#8217; &#8216;আরে দাঁড়াও, দাঁড়াও। কিশোর মুসা-রবিন ছাড়া তোমার আরেকজন অতি ঘনিষ্ঠ বন্ধুর নাম বলতো?&#8217; &#8216;আজব! সমস্যাটা কি তোমার?&#8217; বিরক্তকণ্ঠে বলল কিশোর। &#8216;আরে বলই না!&#8217; অনুনয় করল টেরি। একমুহূর্ত না ভেবেই জবাব দিল কিশোর,&#8217;<a href="https://3goyenda.com/georgina-parker/" target="_blank" rel="noopener">জিনা</a>! আর আমার মনে হয় তুমি সেটা জান!&#8217; শুঁটকির হাসি বেড়ে গেল। &#8216;ঠিক ই বলেছি তাহলে! চোরের দোস্ত! হাহাহা!&#8217; বিস্মিত কিশোরকে রেখে খুঁট করে লাইন কেটে দিল টেরি। &#8216;কি ব্যাপার, কিশোর?&#8217; মুসা জানতে চাইল। সব কিছু খুলে বলল কিশোর ওদের। &#8216;জিনা কি কোন বিপদে পড়ল? আমাদের তো জানানোর কথা!&#8217; রবিন বলল চিন্তিত ভঙ্গিতে। &#8216;আমার জানামতে ও এখন নিউইয়র্কে, আংকেল আন্টির সাথে!&#8217; কিশোর জানাল। &#8216;তবে?&#8217; মুসার প্রশ্ন, &#8216;শুঁটকি শয়তান টা বোধহয় এমনি শয়তানি করেছে!&#8217; ওর কথা শেষ হওয়ার আগেই আবার বেজে উঠল ফোন&#8230;
</div>

## <span class="_4yxo">২</span> {._2cuy._509y._2vxa}

<div class="_2cuy _3dgx _2vxa">
  আবার কিশোর উঠে গিয়ে ফোন ধরল। ফোন তুলতেই ওপাশ থেকে ভেসে এল কান্নারত মহিলাকন্ঠ।&#8217;কিশোর, বাবা, তোমরা আমার মেয়েকে বাঁচাও!&#8217; কেরি আন্টি!!! &#8216;কি হয়েছে আন্টি? আপনি কাঁদবেন না প্লিজ। শান্ত হয়ে খুলে বলুন কি ঘটেছে!&#8217; কিশোর অস্থির হয়ে বলল। &#8216;ফোনে সব বলতে পারব না গুছিয়ে। জিনার খুব বিপদ। তোমরা যত তাড়াতাড়ি পার নিউইয়র্ক এ চলে এস। আমি হোটেল বুক করে রাখছি!&#8217; হোটেলের ঠিকানা দিয়ে ফোন কেটে দিলেন আন্টি। মুসা-রবিন পাশে দাঁড়িয়ে প্রায় সবকিছুই শুনেছে। &#8216;খাইছে! কি হল জিনার? আমি বাড়ি যাচ্ছি। যত তাড়াতাড়ি পারি তৈরি হয়ে আসছি।&#8217;হনহন করে বেরিয়ে গেল মুসা। একই পথ ধরল রবিন ও। কিশোর মেরিচাচীকে সব খুলে বলে রেডি হতে গেল। সব শুনে মেরিচাচীও দুঃশ্চিন্তায় পড়ে গেলেন। হল কি মেয়েটার? খানিক পর মুসার জেলপির ভটভটানি কানে আসতেই কিশোর মেরিচাচীর কাছে বিদায় নিয়ে বেরিয়ে পড়ল। রবিন মুসার সাথেই এসেছে। এয়ারপোর্টে পৌঁছে টিকেট করতে গেল কিশোর। কাংখিত ফ্লাইটের টিকেট পেয়ে গেল। প্লেনে উঠতে যাবে এমন সময় হঠাৎ বিশালদেহী, হুডী পরা একটা লোক দৌড়ে এসে রবিনকে ধাক্কা মেরে ফেলে দিয়ে চলে গেল। &#8216;ব্যাথা পেয়েছ?&#8217; রবিনকে টেনে তুলে জিজ্ঞেস করলল কিশোর। ওদিকে মুসা রেগেমেগে লোকটার পিছু নিয়েছিল, কিন্তু ভীড়ের মধ্যে আর খুঁজে পেল না। ব্যথা তেমন পায়নি রবিন, তবে অবাক হয়েছে খুব। বলল, &#8216;এত জায়গা থাকতে লোকটা আমার গা ঘেঁষে কেন গেল, সেটাই তো বুঝতে পারছিনা! আমাদের কেসের সাথে কি এর কোন সম্পর্ক আছে?&#8217; &#8216;কেসটা যে কি তাই তো এখনো বুঝতে পারলাম না!&#8217; নিচের ঠোঁটে একবার চিমটি কাটল কিশোর। &#8216;তবে থাকলে থাকতেও পারে।&#8217; &#8216;আমার লোকটাকে খুব পরিচিত লাগল। এরকম বিশালদেহী চেহারা আগেও দেখেছি, কিন্তু কোথায় মনে করতে পারছি না। মুখটা অবশ্য দেখতে পাইনি। ইচ্ছে করেই বোধহয় ঢেকে রেখেছিল।&#8217; মুসা বলল। &#8216;থাক, পরে ভাবব এসব নিয়ে। আগে নিউইয়র্ক তো পৌঁছই!&#8217; বলে প্লেনের দিকে এগিয়ে গেল কিশোর। ওকে অনুসরণ করল রবিন আর মুসা।
</div>

## <span class="_4yxo">৩</span> {._2cuy._509y._2vxa}

<div class="_2cuy _3dgx _2vxa">
  নিউইয়র্কে পৌঁছে হোটেলে যাওয়ার জন্য একটা ট্যাক্সি ভাড়া করল তিন গোয়েন্দা। কিছুদূর যাওয়ার পর মুসা ঘোষণা করল, &#8216;আমাদের ফলো করা হচ্ছে!&#8217; ঝট করে পেছনে তাকাল কিশোর আর রবিন, কিন্তু অনেকগুলো গাড়ির ভিড়ে কোনটা সেটা বুঝতে পারল না। &#8216;কোনটা মুসা? কি করে বুঝলে?&#8217; রবিন জানতে চাইল। &#8216;একটা নীল বুইক। এয়ারপোর্ট থেকে পেছনে লেগেছে আমাদের। আগে বুঝতে পারিনি। কিন্তু কয়েকবার সুযোগ পাওয়া সত্বেও যখন পাশ কাটিয়ে চলে যায়নি, তখন শিওর হয়ে গেলাম।&#8217; ব্যস্ত রাস্তা। ওদের গাড়ির ডানপাশে একটা ক্যাডিলাক। হঠাৎ বুইকটা গতি বাড়িয়ে মুসাদের গাড়ির পাশাপাশি চলে এল। চেপে আসতে চাইছে ওদের গাড়ির দিকে। ইচ্ছে, একটা এক্সিডেন্ট ঘটানোর। ওদের গাড়ির ড্রাইভার প্রাণপণে চেষ্টা করছে সংঘর্ষ এড়ানোর। একদম শেষ মুহূর্তে নীল বুইকটা গতি বাড়িয়ে সামনে চলে গেল। &#8216;হউফ&#8217; বড় করে শ্বাস ছাড়ল রবিন। &#8216;ড্রাইভারকে কেউ দেখেছ ভাল করে?&#8217; জরুরি কন্ঠে জানতে চাইল কিশোর। &#8216;কি করে দেখব? মুখ তো ঢাকা ছিল মাস্ক দিয়ে!&#8217; গোমড়ামুখে বলল মুসা। &#8216;তবে লোকটা বিশালদেহী না, বরং একদম হালকা গড়নের।&#8217; &#8216;আমি কোনমতে গাড়ির নাম্বারটা নিতে পেরেছি।&#8217; রবিন জানাল। &#8216;গুড, হোটেলে গিয়েই খোঁজখবর লাগাব&#8217; কিশোর বলল। চলে এল হোটেল। ভাড়া মিটিয়ে নেমে গেল তিন গোয়েন্দা। আগে রিসিপশনে গিয়ে নিজেদের আর জিনাদের রুম নাম্বার জেনে নিল। তারপর মালপত্র নিজেদের রুমে রেখেই তাড়াহুড়ো করে চলল জিনাদের কামরায়। নক করতেই দরজা খুলে দিলেন কেরি আন্টি। &#8216;এসে পড়েছ?&#8217; বলে একসাথে তিনজনকেই জড়িয়ে ধরলেন একবার। ভিতরে আংকেল আর জিনা দুজনেই আছেন। পারকার আংকেলের এমন বিধ্বস্ত চেহারা আগে কখনো দেখেনি ওরা। ওদিকে জিনা মূর্তির মত বসে আছে। যেন জগতের কোন কিছুতেই তার আর কিছু যায় আসে না। জিনার পাশে গিয়ে বসল কিশোর। আংকেল-আন্টির দিকে তাকিয়ে জানতে চাইল, &#8216;কি হয়েছে আসলে?&#8217;
</div>

## <span class="_4yxo">৪</span> {._2cuy._509y._2vxa}

<div class="_2cuy _3dgx _2vxa">
  বলতে শুরু করলেন কেরি আন্টি। মাঝে মাঝে কথা জোগালেন পারকার আংকেল। মোটকথা যা দাঁড়াল তা হল এই, সপ্তাহ খানেক আগে নিউইয়র্কে একটা বৈজ্ঞানিক সম্মেলনে এসেছেন মিঃ এবং মিসেস পারকার। জিনার স্কুল ছুটি বলে জিনাও সাথে এসেছে। প্রথম কদিন ভালই কেটে গেছে। যেমন আর ৫টা সম্মেলন চলে সেরকম। কিন্তু গত পরশু রাতে ঘটে গেছে অঘটন। তিনজন খ্যাতনামা বিজ্ঞানীর অতি মূল্যবান ফর্মূলা চুরি হয়ে গেছে। আর রহস্যজনক ভাবে চুরির জায়গায় পাওয়া গেছে জিনার জিনিস। দুইজন বিজ্ঞানীর ঘরে জিনার একটা রুমাল আর এক জোড়া কানের দুল পাওয়া গেছে। তৃতীয়টায় অবশ্য কিছু পাওয়া যায়নি। কিন্তু তাতে কি? বিজ্ঞানী তিনজনেরই ধারণা হয়েছে এটা জিনার ই কাজ। ওর বাবাকে সাহায্য করার জন্য নাকি সে এ কাজ করেছে। পুলিশ এসেছিল। তারা অবশ্য নিশ্চিত নয় যে এটা জিনার কাজ। কিন্তু বিজ্ঞানীদের চাপাচাপিতে বাধ্য হয়ে জিনাকে সাবধান করে দিয়ে গেছে এবং নিজেকে নির্দোষ প্রমাণ করার জন্য ৭ দিন সময় দিয়েছে। পারকার আংকেলের মান সম্মান সব শেষ হওয়ার পথে। কাউকে মুখ দেখাতে পারছেন না। সবচেয়ে বড় যে সমস্যাটা হয়েছে, সেটা হল কে বা কারা যেন খবরটা পত্রিকা অফিসে জানিয়ে দিয়েছে। এর পরদিন ই স্থানীয় সব পেপারে জিনার নাম সহ সংবাদটা বেরিয়েছে। জিনাকে সবচেয়ে বেশি আপসেট করে দিয়েছে এই ব্যাপারটাই। চুপচাপ সবকিছু শুনল তিনজন। তারপর কিশোর আংকেল আন্টিকে চিন্তা করতে মানা করে জিনার দিকে ফিরল। ও এখনো একদৃষ্টিতে মাটির দিকে তাকিয়ে রয়েছে। &#8216;জিনা, আমাদের রুমে চল। কথা আছে।&#8217; জিনা জবাব দিল না। ওর হাত চেপে ধরল কিশোর। মুসাকে ইশারা করল। মুসা ধরল অন্য হাত। ধরে টেনে তুলল। পেছনে রবিন। রীতিমত এসকর্ট করে জিনাকে নিয়ে নিজেদের রুমে ফিরল তিন গোয়েন্দা।
</div>

## <span class="_4yxo">৫</span> {._2cuy._509y._2vxa}

<div class="_2cuy _3dgx _2vxa">
  জিনাকে বিছানায় বসিয়ে ওর মুখোমুখি বসল কিশোর, দুইপাশে রবিন আর মুসা। নরম গলায় বলল, &#8216;জিনা, পুরো ঘটনাটা তোমার মুখ থেকে শুনতে চাই আমি।&#8217; জিনা চুপ। তখন রবিন বলল, &#8216;কি ব্যাপার বলত? তোমাকে এভাবে দেখিনি কোনদিন। অন্যায় হচ্ছে জেনেও চুপ করে আছে আমাদের জরজিনা পারকার? নাহ। ঠিক মানাচ্ছে না চরিত্রের সাথে।&#8217; &#8216;আরে এই জিনা, হাস তো বাপু! তিন গোয়েন্দা চলে এসেছে, জিনার আর ভয় কিসের? আমরা থাকতে তোমার কোন ভয় নেই। একটা চুল ও ছিঁড়তে পারবে না কেউ।&#8217; বুকে থাবা দিয়ে বলল মুসা। মুসার দিকে তাকাল জিনা। চোখে পানি। আস্তে আস্তে বলল, &#8216;তোমরা এত ভাল কেন? আমি জানতাম, তোমরা আসবে। কিন্তু পেপারে&#8230;আব্বার মানসম্মান&#8230;&#8217; কথা শেষ করার আগেই চোখ থেকে একফোঁটা জল গড়িয়ে পড়ল ওর। কিশোর বলল, &#8216;জিনা আমার দিকে তাকাও। দেখ জিনা, আমি সবসময় সরাসরি কথা বলি, তুমি জান। তোমাকে আর ৫টা সাধারণ মেয়ের মত কখনো দেখিনি আমি। তোমার দুঃসাহস দেখে অনেকবারই আমরা চমকে গিয়েছি। সেই তুমি কোন দোষ না করেও ঘরে বসে কান্নাকাটি করছ? উঁহু। এটা তো মানতে খুব কষ্ট হচ্ছে। আমাদের উপর ভরসা নেই তোমার? বল?&#8217; আরো নানাভাবে জিনাকে বুঝিয়ে শান্ত করার চেষ্টা চালাল তিনজনে মিলে। অবশেষে হাসি ফুটল জিনার মুখে। সুন্দর, মিষ্টি হাসি। স্বস্তির নিঃশ্বাস ফেলল তিন গোয়েন্দা। &#8216;এখন খুলে বলত ঘটনাটা কিভাবে হল?&#8217; রবিনের প্রশ্ন। শুরু করল জিনা, &#8216;ঘটনার শুরু তিনদিন আগে। শপিং য়ে গিয়েছিলাম আমি। একা। মায়ের যাওয়ার কথা ছিল, কিন্তু যাবার ঠিক আগ মুহূর্তে মাথাব্যথা শুরু হওয়ায় আর যেতে পারেনি। যাই হোক, আমি শপিং সেরে ফেরার সময় ট্যাক্সি নিতে যাব ঠিক তার আগে হঠাৎ আমার হাতব্যাগটা ছিনতাই হয়ে গেল।&#8217; থামল জিনা। &#8216;খাইছে! তারপর?&#8217; &#8216;জায়গাটা নির্জন ছিল। আমার হাতে অনেকগুলো শপিং ব্যাগ ছিল, তাই ইচ্ছে সত্বেও পিছু নিতে পারিনি লোকটার। লোকটার গড়ন হালকা পাতলা, ভোজবাজির মত মিলিয়ে গেল যেন এক দৌড়ে। যাই হোক এটিএম কার্ড সবসময় জিন্সের পকেটে থাকে আমার। ব্যাগে মূল্যাবান কিছু ছিল না বলে পুলিশে ইনফর্ম করিনি।&#8217; &#8216;এটা ঠিক করনি, পুলিশে জানানো উচিৎ ছিল&#8217; কিশোর বলল।&#8217;ব্যাগে কি কি ছিল?&#8217; &#8216;একটা রুমাল, আমার নাম লেখা। গত জন্মদিনে ফারিহা(মুসার খালাত বোন) উপহার দিয়েছিল। ওটা সবসময় সঙ্গেই থাকে আমার, এক জোড়া ইয়ারিং আর কিছু টুকিটাকি জিনিস। একেবারেই মামুলি।&#8217;জিনা জানাল। &#8216;হুম&#8217; নিচের ঠোঁটে চিমটি কাটল একবার কিশোর। তারপর ওদের সাথে ঘটে যাওয়া ঘটনাগুলো জিনাকে জানাল। &#8216;শুনে মনে হচ্ছে আজ যে তোমাদের গাড়িকে বিপদে ফেলতে চেয়েছিল আর যে আমার ব্যাগের ছিনতাইকারী, সে একই লোক। কিন্তু এর সাথে শুঁটকির সম্পর্কটা ঠিক বুঝতে পারছিনা।&#8217; যথেষ্ট স্বাভাবিক হয়েছে জিনা, বিশ্বাস ফিরে পেয়েছে নিজের উপর। &#8216;আমার মনে হয়, নিউইয়র্কের কোন ফ্রেন্ড ওকে ফোন করে ঘটনাটা জানিয়েছে, ওর তো চেলার অভাব নেই।আর শুনেই নিশ্চয়ই আকাশের চাঁদ হাতে পেয়েছে ও।&#8217; রবিন বলল। &#8216;তাহলে এয়ারপোর্টে যে লোকটা তোমাকে ধাক্কা দিল, সে জানল কিভাবে? কেউ তো তাকে ইনফর্ম করেছে নিশ্চয়ই?&#8217; ভুরু নাচাল কিশোর। &#8216;খোদার কসম, এর সাথে শুঁটকি জড়িত থাকলে রকি বীচ হাই স্কুলের ওয়াশরুমে নিয়ে ওকে অ্যায়সা ধোলাই দেব না&#8230;&#8217; রাগে গজগজ করতে করতে বলল মুসা। হাসল জিনা। &#8216;এইরে, জরুরি একটা কাজই তো ভুলে গেছি। এক্ষুণি থানায় যেতে হবে একটু। বুইকটার ব্যাপারে খোঁজ নিতে হবে। জিনা, তোমার আসার আপাতত দরকার নেই। আমরা একটু ঘুরে আসি।&#8217; জিনাকে বলে মুসা-রবিনকে নিয়ে বেরিয়ে গেল কিশোর।
</div>

## <span class="_4yxo">৬</span> {._2cuy._509y._2vxa}

<div class="_2cuy _3dgx _2vxa">
  পুলিশ স্টেশনে পৌঁছল তিন গোয়েন্দা। সেখানে নিজেদের কার্ড আর চীফ ইয়ান ফ্লেচার এর সার্টিফিকেট পাঠিয়ে চীফের সাথে দেখা করতে চাইল। অনুমতি মিলল। চীফ রবার্টসন বেশ সুদর্শন, ফিটফাট দেখতে আর বয়স ইয়ান ফ্লেচার এর মতই। হাত মেলালেন তিনজনের সাথে। বসতে বলে ওদের আগমনের হেতু জানতে চাইলেন। সবকিছু খুলে বলল কিশোর। চীফ তৎক্ষণাৎ সহকারীকে ডেকে বুইকটার খোঁজ নিতে বললেন। কিশোর জিজ্ঞেস করল, &#8216;জিনার ব্যাগটা যে ছিনতাই হয়ে গিয়েছিল, সেটা কি জেরার সময় জানিয়েছিল ও?&#8217; চীফ জবাব দিলেন, &#8216;হ্যাঁ, বলেছিল। আমরা তখন ওকে বকাবকি করেছি যে সে আগে কেন জানাল না। এখন তো কোন প্রমাণ নেই। তবে আমরা আসলে ওর মুখের কথা বিশ্বাস করছি। কিন্তু বিজ্ঞানী তিনজনের চাপে নাজেহাল। তিনজনই যথেষ্ট প্রভাবশালী আর সত্যিকার অর্থেই অনেক বেশি মূল্যবান কাগজ খোয়া গেছে ওদের।&#8217; &#8216;নিউজপেপারের ব্যাপারটা কিভাবে ঘটল?&#8217; জানতে চাইল রবিন। &#8216;এটা সম্পূর্ণ অগোচরে ঘটেছে আমাদের। নাম প্রকাশে অনিচ্ছুক কেউ নাকি এই সংবাদটা জানিয়েছে। তবুও আমরা আন্তর্জাতিক সংবাদমাধ্যমকে এড়াতে পেরেছি।&#8217; এমন সময় সহকারী পুলিশ অফিসারটি এসে ঢুকলেন। &#8216;পেলে মালিকের খোঁজ?&#8217; চীফের জিজ্ঞাস্য। &#8216;হ্যাঁ, স্যার। মালিকের নাম হব হবসন, সম্ভ্রান্ত ব্যবসায়ী। দিন দুয়েক আগে গাড়িটা চুরি গেছে তার। থানায় ডায়েরীও করিয়েছিলেন। আজ সকালে আবার গাড়ি ফেরত পেয়ে গেছেন! আজব ব্যাপার, তাইনা?&#8217; অফিসারটি জানালেন। &#8216;হুম, কাজ শেষে আবার ফেরত দিয়ে গেছে, যাতে কোন খোঁজ না পাওয়া যায়। গাড়িটা একবার খুঁজে দেখতে চাই। ঠিকানাটা পাওয়া যাবে, স্যার?&#8217; কিশোর জানতে চাইল। ঠিকানা দেয়া হল। &#8216;আর স্যার আরেকটা সাহায্য লাগবে প্লিজ। যে বিজ্ঞানীদের কাগজ চুরি গেছে, তাদের নাম-ঠিকানাটা লাগবে।&#8217; &#8216;একজন স্থানীয়, ড. জোহান হপকিন্স, বাসার ঠিকানা আর ফোন নাম্বার দিয়ে দিচ্ছি। অন্য দুজন তোমাদের হোটেলে থাকেন। একজনের নাম ড. ইভা গ্রেগ, মহিলা আর অন্যজনের নাম ড.জারনিম্যান ফেবার।&#8217; শেষ নামটা শুনে চমকে উঠল তিন গোয়েন্দা। ফেবার আংকেল! মারটিনিকের সেই বিজ্ঞানী? উনিও অভিযোগ এনেছেন পারকার আংকেলের এত ঘনিষ্ঠ বন্ধু হয়েও? কিন্তু কেন?? &#8216;খাইছে! ফেবার আংকেল? ব্যাপারটা কি কিশোর?&#8217; থানা থেকে বেরিয়ে জানতে চাইল মুসা। &#8216;আমিও ঠিক বুঝতে পারছিনা&#8217; কিশোরের জবাব।&#8217;চল আগে গাড়িটা খুঁজে আসি।&#8217; তবে দুঃখের ব্যাপার গাড়িটা খুঁজে কিছুই পাওয়া গেল না। মি:হবসন যথেষ্ট সহযোগিতা করলেন ওদের। কিন্তু গাড়ির ভেতরে সন্দেহজনক কিছুই পাওয়া গেল না। তাকে ধন্যবাদ জানিয়ে হোটেলে ফিরে চলল তিন গোয়েন্দা।
</div>

## <span class="_4yxo">৭</span> {._2cuy._509y._2vxa}

<div class="_2cuy _3dgx _2vxa">
  হোটেলে পৌঁছে খাবার খেয়ে নিল তিন গোয়েন্দা। তারপর আবার জিনার সাথে দেখা করে ওকে সব কিছু জানাল। &#8216;হ্যাঁ, ফেবার আংকেল এর কাগজ ও চুরি গেছে, আর ওখানেই আমার নাম লেখা রুমালটা পাওয়া গেছে। উনি আসলে বিশ্বাস করতে চাননি। তবে পুরোপুরি অবিশ্বাস ও করতে পারছেন না। এই ঘটনায় আব্বা অনেক দুঃখ পেয়েছেন।&#8217; জিনা জানাল &#8216;আংকেলের রুম নাম্বার কত? দেখা করে আসি। তুমি আসবে?&#8217; কিশোরের প্রশ্ন। মাথা নাড়ল জিনা। যেতে চায় না। &#8216;ঠিক আছে, আমরা তাহলে একটু কথা বলে আসি। &#8216; ফেবার আংকেলের দরজায় নক করল তিন গোয়েন্দা। দরজা খুলে প্রথমে চিনতেই পারলেন না আংকেল। পরিচয় দেয়ার পর হেসে হাত মেলালেন। আংকেল নতুন করে দাঁড়িগোঁফ রেখেছেন। আগে ছিল না। &#8216;আরে তিন গোয়েন্দা যে, কেমন আছ? নিশ্চয়ই হ্যারির মেয়ের জন্য এসেছ? ইস। মেয়েটা এভাবে বখে যাবে কোনদিন ভাবিনি। শুধু শুধু আমার আর হ্যারির বন্ধুত্বটা নষ্ট হল।&#8217; আক্ষেপের সুরে বললেন মি.ফেবার। &#8216;এক মিনিট আংকেল, আপনি সত্যিই ভাবছেন এ কাজ জিনার?&#8217; কিশোরের প্রশ্ন। &#8216;ওর নাম লেখা রুমাল আমার রুমে কি করর আসবে যদি ও নিজে না আসে?&#8217; মি. ফেবার পালটা প্রশ্ন করলেন। &#8216;কেউ চুরি করতে আসলে কি এতটা অসাবধান হয় যে তার নিজের জিনিস ফেলে চলে যাবে?&#8217; রবিন বলল। &#8216;আনাড়ি তো, এমন কাজ তো আগে করেনি, হয়ত বুঝতেই পারেনি&#8217; মি.ফেবার উত্তর দিলেন। &#8216;আংকেল আপনার বোধহয় মনে নেই এই জিনাই আপনার ল্যাবরেটরি বাঁচাতে জীবনের ঝুঁকি নিয়েছিল!&#8217; মুসা রেগে যাচ্ছে। &#8216;আরে তখন তোমরা ছেলেমানুষ ছিলে, ন্যায়-অন্যায়বোধের চেয়ে বেশি ছিল এডভেঞ্চারের ঝোঁক। এখন বড় হয়েছ। স্বার্থপর হয়ে যাওনি কি করে বুঝব?&#8217; মি.ফেবারের উত্তর এতটাই অবাক করল তিন গোয়েন্দাকে যে ওরা আর কিছু বলতেই পারল না। বিদায় নিয়ে ফেরত এল। &#8216;এভাবে বদলে যেতে পারে একটা মানুষ মাত্র কয়েক বছরে?&#8217;দারুণ বিস্মিত রবিনের স্বগতোক্তি। মুসার কাল মুখ রাগে বেগুনী হয়ে গেছে, &#8216;এখন তো মনে হচ্ছে ভয়ইট্টা হারামজাদা এই লোকের ফর্মুলা চুরি করলেই ভাল হত। খামোখা আটকিয়েছিলাম!&#8217; ঝট করে মুসার দিকে তাকাল কিশোর।&#8217;ভয়ট! ঠিক বলেছ সেকেণ্ড। এর পেছনে ভয়টের কোন হাত নেই তো?&#8217; &#8216;ফেবার আংকেলের আচার-আচরণ বদলের পেছনে ভয়টের কি হাত থাকবে?&#8217;জিনার প্রশ্ন, কখন পেছনে এসে দাঁড়িয়েছে টের পায়নি ওরা। &#8216;ফেবার আংকেলের কথা বলছিনা। বলছি এই ফর্মুলা চুরি আর আমাদের বিপদে ফেলার চেষ্টার কথা!&#8217; কিশোর বলল। &#8216;খাইছে! কিশোর, বিশালদেহী লোকটাকে চেনা চেনা লাগে বলেছিলাম না?&#8217; উত্তেজিত হয়ে বলল মুসা।&#8217;এটা তো ভয়টের বডিগার্ড ডিন&#8217; &#8216;একদম ঠিক বলেছ মুসা&#8217; কিশোর ও উত্তেজিত।&#8217;তাহলে জিনার ব্যাগ ছিনতাই যে করেছিল আর আমাদের গাড়িকে ধাক্কা মারতে এসেছিল যে লোকটা সে উলফ!&#8217; &#8216;তাহলে ভয়ট আমাদের আশেপাশেই আছে!&#8217;চিন্তিত ভঙ্গিতে বলল রবিন। &#8216;কিন্তু তার নাগাল পাব কি ভাবে?&#8217; জিনার প্রশ্ন। &#8216;আজ আর কিছু করার সময় নেই। কাল যাব ড.জোহান হপকিন্স এর সাথে দেখা করতে। এক ঢিলে দুই পাখি মারা হবে তাহলে। রাস্তায় বেরুলেই যেহেতু আমাদের পেছনে লাগে শয়তানদুটো, কালকেও লাগার সম্ভাবনা আছে। আসলে নিজেদেরকেই টোপ ফেলব আমরা। সাবধানে থাকতে হবে আরকি!&#8217; কিশোর বলল। বিদায় নিয়ে জিনা তাদের রুমে চলে গেল। তিন গোয়েন্দাও সেদিনের মত তদন্তে ইস্তফা দিয়ে বিশ্রাম নিতে গেল।
</div>

## <span class="_4yxo">৮</span> {._2cuy._509y._2vxa}

<div class="_2cuy _3dgx _2vxa">
  পরদিন সকাল। তিন গোয়েন্দা ড. জোহান হপকিন্সের সাথে দেখা করার জন্য বেরুল। জিনা সঙ্গে আসেনি। সতর্ক দৃষ্টি রেখে পায়ে হেঁটেই চলল ওরা। কারণ হোটেল থেকে বেশি দূরে নয় ডক্টরের বাড়ি। পদে পদে বিপদের আশঙ্কা করলেও নিরাপদেই ডক্টরের বাড়ি পৌঁছল ওরা। ডক্টর বাড়িতেই আছেন, সম্মেলনের জন্য তৈরি হচ্ছিলেন। কি জন্য এসেছে জানাল ওরা ডক্টরকে। মি. হপকিন্স হাসিখুশি, স্মার্ট। কম বয়স্ক। উনি জানালেন জিনাকে অপরাধী উনি ভাবতে পারছেন না। উনার কাছেও মনে হয়েছে জিনাকে ফাঁসানো হয়েছে। &#8216;তাহলে পুলিশ বারবার কেন বলছে যে বিজ্ঞানীদের চাপেই উনারা একশন নিতে বাধ্য হচ্ছেন?&#8217; কিশোর জানতে চাইল। &#8216;এটার মূলে আছেন আসলে ড.গ্রেগ। উনি কিছুতেই বিশ্বাস করছেন না যে মেয়েটি একাজ করেনি। উনার দৃঢ় বিশ্বাস জিনাই কালপ্রিট। আর ড. ফেবারের অবস্থান মাঝামাঝি। পুরোপুরি বিশ্বাস বা অবিশ্বাস কোনটাই করছেন না উনি।&#8217; ড. হপকিন্স জানালেন &#8216;চুরির অকুস্থলে কি জিনার কোন জিনিস পাওয়া গেছে?&#8217; রবিন জানতে চাইল। &#8216;না। আমার বাসায় কিছুই পাওয়া যায়নি। আমার তো মনে হয় না ও আমার বাসা চেনে বলে!&#8217; হপকিন্স বললেন। &#8216;অনেক ধন্যবাদ আপনাকে, অনেক সাহায্য করেছেন।&#8217; কিশোর বলল। তারপর আবার হোটেলে ফিরে চলল। এবার আরো সতর্ক। কিন্তু তিন গোয়েন্দাকে হতাশ করে দিয়ে রাস্তায় কিছুই ঘটল না। হোটেলে ফিরে দেখে জিনা উত্তেজিত এবং অস্থির হয়ে ওদের ই অপেক্ষা করছে। &#8216;কি ব্যাপার জিনা?&#8217; মুসা জিজ্ঞেস করল। &#8216;কাকতালীয়ভাবে একটা ব্যাপার দেখে ফেলেছি!&#8217; জিনা বলল। &#8216;কি?&#8217; একসাথে জানতে চাইল রবিন আর মুসা। কিশোর তাকিয়ে আছে জিনার দিকে। চোখে আগ্রহ। &#8216;একটু আগে একটা ড্রিংকস নেয়ার জন্য নিচের রেস্তোরাঁটায় এসেছিলাম আমি। দেখলাম, উলফ বেরিয়ে যাচ্ছে হোটেল থেকে। আজ মুখে কোন মাস্ক ছিল না, গলায় সেই রুমাল বাঁধা,আগে যেমন থাকত। আমি যে দেখেছি ও বুঝতে পারেনি। কেমন একটা চোরের মত ভাবভঙ্গি। কারো নজরে পড়তে চাইছিল না বোধহয়।&#8217; খুলে বলল জিনা। &#8216;আচ্ছা, তারমানে এই হোটেলের কারো সাথে ওদের যোগাযোগ আছে।&#8217; চিন্তিতভঙ্গিতে বলল কিশোর। &#8216;নাকি স্বয়ং ভয়ট ই থাকে এখানে?&#8217; সন্দেহ প্রকাশ করল রবিন। &#8216;থাকলেও ছদ্মনামে থাকবে। তবুও চল, রিসিপশনে একবার খোঁজ নিয়ে দেখি।&#8217; কিশোর বলল। &#8216;তোমরা যাও। আমার গলাটা শুকিয়ে গেছে। একটু সোডা খেয়ে আসি। আর জিনাও একা থাকবে। ওর সাথে তো কারো থাকা দরকার!&#8217; মুসার দৃষ্টি রেস্টুরেন্টের দিকে। হাসল বাকি তিনজন। কিশোর আর রবিন গেল রিসিপশনে। কাজ শেষে মুসাদের সাথে রেস্টুরেন্টটাতে মিট করবে&#8230;
</div>

## <span class="_4yxo">৯</span> {._2cuy._509y._2vxa}

<div class="_2cuy _3dgx _2vxa">
  রেস্টুরেন্টে এসে জিনা আর মুসার টেবিলে এসে বসল রবিন আর কিশোর। &#8216;কি, জানতে পারলে কিছু?&#8217; কিশোরের দিকে তাকিয়ে জানতে চাইল জিনা। &#8216;জানতে পেরেছি কিনা সেটাই তো বুঝতে কষ্ট হচ্ছে&#8217; রহস্যময় কন্ঠে বলল কিশোর। &#8216;এই কিশোর, কি বলছ?&#8217; কিশোরের বাহুতে চাপড় দিয়ে জিজ্ঞেস করল মুসা। &#8216;হুঁম? না কিছু না। বলছি যে, হোটেলের প্রায় সব গেস্টই সম্মানিত বিজ্ঞানীগণ, সম্মেলনে এসেছেন যাঁরা। আর দুজোড়া দম্পতি ছিলেন, গতকালকেই চলে গেছেন। আর আছেন একজন সন্ন্যাসিনী, আজকেই চেক আউট করে যাবেন। ভয়টের নাম কোথাও নেই। কোন সন্দেহজনক নামই নেই আসলে।&#8217;খুলে বলল কিশোর। &#8216;তো এখন কি করণীয়?&#8217; রবিনের প্রশ্ন। &#8216;ড.গ্রেগ এর সাথে দেখা করতে যাব।&#8217; কিশোর বলল। &#8216;গেলে আরেকটু পরে যাও, লাঞ্চ ব্রেকে। এখন পাবে না।&#8217;জিনা বলল। *** লাঞ্চব্রেকে ড.গ্রেগের সাথে দেখা করতে গেল তিন গোয়েন্দা। মহিলা পারকার আংকেলের বয়সী, তবে এই বয়সেও যথেষ্ট সুন্দরী, কিন্তু চেহারাটা বড্ড রুক্ষ। ওরা কে শোনামাত্রই খেঁকিয়ে উঠলেন মহিলা, সাফ সাফ জানিয়ে দিলেন চোরের বন্ধুদের সাথে তিনি কোন কথা বলতে চান না এবং জিনার বিরুদ্ধে অভিযোগ ও তুলবেন না। &#8216;ব্যাপারটা জরুরি, ম্যাম&#8217;, রবিন তার মধুরতম হাসির একটা উপহার দিল, &#8216;জাস্ট ২ মিনিট সময় নেব আমরা।&#8217; মহিলা একটু নরম হলেন, বললেন, &#8216;বল কি জানতে চাও? আমার তো সবই বলা হয়ে গেছে।&#8217; &#8216;আপনি এত শিওর হলেন কিভাবে যে জিনাই দায়ী?&#8217; কিশোর জানতে চাইল। &#8216;ঘটনাস্থলে ওর ব্যবহৃত একজোড়া ইয়ারিং পাওয়া গেছে!&#8217; ড. গ্রেগ জানালেন। &#8216;সেটা তো কেউ ফাঁসানোর উদ্দেশ্যে রেখে যেতে পারে?&#8217; মুসা বলল। &#8216;হ্যারির মেয়েকে কে ফাঁসাতে যাবে? খেয়ে কাজ নেই কারো। এই হয়েছে অনেক ফালতু বকবক! ভাগো তো এবার!&#8217; মহিলা আবার রেগে গেছে। &#8216;আরেকটা কথা ম্যাম, আপনি কি আগে থেকেই হ্যারি আংকেলকে চিনতেন?&#8217; রবিন জিজ্ঞেস করল। &#8216;চিনব না কেন? একই বিশ্ববিদ্যালয় এর ছাত্র আমরা!&#8217;বলেই চলে গেলেন গট গট করে। &#8216;বাপরে বাপ! মহিলা না ডাইনী?&#8217; বিড়বিড় করে বলল মুসা। নিচের ঠোঁটে চিমটি কাটছে কিশোর, কিছু ভাবছে বুঝাই যাচ্ছে। কনুইয়ের গুঁতো মেরে জানতে চাইল রবিন, &#8216;কি ভাবছ কিশোর?&#8217; &#8216;চল তো, পারকার আংকেলের সাথে কথা বলতে হবে।&#8217; বলে জিনাদের রুমের দিকে এগিয়ে গেল কিশোর। আংকেল ভেতরেই আছেন। &#8216;আংকেল, এইখানে যেসব বিজ্ঞানীরা আছেন তাদের মধ্যে আপনার সাথে একই বিশ্ববিদ্যালয় এ পড়েছেন এমন কারা আছেন?&#8217; কিশোর জানতে চাইল। &#8216;ইভা আছে আর আছে রবিন্স।&#8217; মি. পারকার জবাব দিলেন। &#8216;ড. রবিন্স এর সাথে দেখা করতে হবে। রুম নাম্বারটা কত?&#8217; রুম নাম্বার জানালেন আংকেল। তখনি দেখা করতে গেল তিন গোয়েন্দা।
</div>

## <span class="_4yxo">১০</span> {._2cuy._509y._2vxa}

<div class="_2cuy _3dgx _2vxa">
  ড.রবিন্স খুব হাসিখুশি। কি কারণে ওরা কথা বলতে এসেছে জানানোর পর জিনার জন্য সহানুভূতি জানালেন। &#8216;আচ্ছা, পারকার আংকেল আর ড.গ্রেগ এর কি আগে বন্ধুত্ব ছিল?&#8217; কিশোর জানতে চাইল। প্রশ্নটা শোনামাত্রই হাসতে শুরু করলেন রবিন্স। একে অপরের দিকে একবার তাকাল রবিন আর মুসা, কিছুই বুঝতে পারছে না। কোনমতে হাসি থামিয়ে বললেন, &#8216;তোমাদের আংকেল যৌবনে দেখতে একদম হিরোর মত ছিল। আর এই ইভা তোমাদের আংকেলের জন্য দিওয়ানা ছিল।&#8217; আবার হাসতে শুরু করলেন তিনি। মুসা আর রবিন ও হাসতে শুরু করল। কিশোর কোনমতে হাসি চেপে জিজ্ঞেস করল, &#8216;তারপর?&#8217; &#8216;হ্যারি আর প্রেম-ভালবাসা? সে পাত্তাই দেয়নি কখনো ইভাকে। সেই থেকে তার হ্যারির উপর যত রাগ। এখানে এসে ওর বউ-মেয়েকে দেখাতক সে সহ্যই করতে পারছিল না। তাই তো ঘটনাক্রমে হ্যারির মেয়ের ঘাড়ে দোষ চাপায় ও আর ছাড়তেই চাইছেনা। ও চাইছে, হ্যারি গিয়ে যেন ওর হাতেপায়ে ধরে।&#8217; জানালেন ডক্টর। &#8216;আচ্ছা, উনিই জিনাকে ফাঁসান নি তো?&#8217;মুসার প্রশ্ন। &#8216;আরে না, একটা পিঁপড়া মারার ক্ষমতা নেই ইভার। মুখেই খালি বড় বড় কথা বলে। তবে জিনা কাকতালীয়ভাবে ঝামেলায় পড়ায় খুশি হয়েছে ও।&#8217; বললেন ডক্টর। &#8216;আপনাকে অনেক ধন্যবাদ, আমাদের একটা সন্দেহ দূর হল।&#8217; বলে রবিন-মুসাকে নিয়ে বেরিয়ে এল কিশোর। বেরিয়েই আবার হাসতে শুরু করল মুসা। &#8216;চল, জিনাকে গিয়ে বলি! দেখি ওর কি প্রতিক্রিয়া হয়?&#8217; রবিনের চোখে দুষ্টুমি। জিনাকে সবকিছু বলার পর জিনাও হাসতে শুরু করল,&#8217;আল্লাহ! আমি তো ভাবতাম আমার আব্বাটাকে আমার আম্মা ছাড়া আর কেউ দেখতেই পারেনা। আব্বার প্রেমে দিওয়ানা কেউ ও ছিল? হি হি হি!&#8217; হাসি থামলে কথা শুরু করল কিশোর, &#8216;যাই হোক, এতে বোঝা গেল জিনা ফেঁসে যাওয়ায় মহিলা খুশি হয়েছেন ঠিক এবং ঘটনাটা সম্পূর্ণ কাকতালীয়। কিন্তু জিনাকে যে ফাঁসিয়েছে সে আর এই ডক্টর এক নন। এর পেছনে অন্য কেউ আছে। জিনা, ফেবার আংকেলের বাড়ির ফোন নাম্বারটা আছে তোমার কাছে?&#8217; &#8216;হুঁম আছে, দাঁড়াও এনে দিচ্ছি।&#8217; নাম্বার আনতে চলে গেল জিনা।
</div>

## <span class="_4yxo">১১</span> {._2cuy._509y._2vxa}

<div class="_2cuy _3dgx _2vxa">
  &#8216;হঠাৎ ফেবার আংকেলের বাড়ির ফোন নাম্বার চাচ্ছ যে?&#8217; কিশোরের হাতে নাম্বার লেখা কাগজটা দিয়ে জিজ্ঞেস করল জিনা। &#8216;আমার একটা সন্দেহ হচ্ছে, সন্দেহটা নিরসন করতে হবে। তোমরা দাঁড়াও, আমি ফোনটা করে আসি।&#8217; বলে কিশোর ফোন করতে গেল। দাঁড়িয়ে অপেক্ষা করছে বাকি তিনজন। খানিক পর ই ফিরে এল কিশোর, চিন্তিত মুখভঙ্গি। &#8216;কি হয়েছে কিশোর?&#8217; মুসা বলল। &#8216;চল, আংকেল-আন্টির সামনে একসাথেই বলি সকলকে।&#8217; বলে জিনাদের রুমের দিকে এগিয়ে গেল কিশোর, ওকে অনুসরণ করল বাকি তিনজন। আংকেল-আন্টি রুমেই আছেন। সবাই বসার পর বলতে শুরু করল কিশোর, &#8216;ফেবার আংকেলের আচার-আচরণ ভীষণ সন্দেহজনক। মাত্র কয়েক বছরে এরকম বদল অসম্ভব। তাই আমার প্রথম থেকেই মনে হচ্ছিল ইনি আসল ফেবার নন। দাঁড়ি গোঁফ টাও আসল কিনা সন্দেহ আছে আমার। এর মাঝে উলফ এই হোটেলেই কারো সাথে দেখা করতে এসেছিল। কার সাথে? বিশ্বাসটা আরো জোরদার হয় আমার। আজ ড.গ্রেগ এর সাথে কথা বলার পর মনে হল বাকি দুই ডক্টরের মোটিভ নেই, অকারণে জিনাকে ফাঁসানোর। আমার মনে হল, ফেবার আংকেলের বাসায় ফোন দিয়ে যাচাই করা উচিৎ আসলেই তিনি সম্মেলনে এসেছেন কিনা। ফোনে জানা গেল সত্যিই তিনি সম্মেলনের উদ্দেশ্যে দিন দশেক আগে রওয়ানা দিয়েছেন!&#8217; দম নেয়ার জন্য থামল কিশোর। &#8216;খাইছে! তাইলে কিশোর? ইনিই তাহলে ফেবার আংকেল?&#8217; মুসা জানতে চাইল। বাকিরাও কেউ হিসেব মেলাতে পারছে না। &#8216;আমার কথা শেষ করতে দাও। ফেবার আংকেল সম্মেলনের জন্য বেরিয়েছেন ঠিক। এবং তাঁর সাথে তাঁর স্ত্রীও এসেছেন!&#8217; এতক্ষণে বোমাটা ফাটাতে পারল কিশোর। &#8216;এঁ্যা? তারমানে ফেবার আর তার বউকে কোথাও লুকিয়ে রেখে ভয়ট হারামজাদা এখানে এসে ফেবার সেজে বসে আছে?&#8217; উত্তেজনায় চেয়ার ছেড়ে উঠে পড়লেন পারকার আংকেল। &#8216;ঠিক তাই! ছদ্মবেশটা দারুণ নিয়েছে, আরেকটু মার্জিত আচরণ করলে ওকে ধরা অসম্ভব হত!&#8217; কিশোর বলল। &#8216;তাই তো বলি জারনি আমার সাথে এই আচরণ করছে কেন? অহ। কিশোর, কি যে শান্তি দিলে বাবা! বন্ধুদের ভুল বুঝা যে কি যন্ত্রণাদায়ক!&#8217; কিশোরের হাত চেপে ধরে বললেন পারকার আংকেল। &#8216;আংকেল, আমাদের সামনে এখন অনেক জরুরী কাজ। ফেবার আংকেল-আন্টির উপর এখন বিপদের খাঁড়া ঝুলছে। তাঁদের উদ্ধার করতে হবে। তবে তার আগে ভয়টের মুখোশ খুলতে হবে। নাহলে খোঁজ ই পাব না ওদের আমরা।&#8217; কিশোর বলল। &#8216;চল, সবাই মিলে একটা প্ল্যান করে ফেলি!&#8217; জিনা বলল। ওর দিকে তাকিয়ে হাসলেন আংকেল,&#8217; আরেকটু ধৈর্য ধর জরজি। আর বেশিক্ষণ তোকে হোটেলে এভাবে মুখ লুকিয়ে বসে থাকতে হবেনা। যারা তোকে, আমাকে, তোর মাকে অপমান করেছে এতদিন, তারা যেচে এসে ক্ষমা চেয়ে যাবে।&#8217; &#8216;আমি জানতাম বাবা, কিশোররা আসলে সব সমস্যার সমাধান হয়ে যাবে।&#8217; জিনাও হাসল। &#8216;আংকেল, আমার মাথায় একটা প্ল্যান এসেছে, তবে তার জন্য আপনার বন্ধু ড.রবিন্সের সাহায্য লাগবে।&#8217; কিশোর বলল। &#8216;ঠিক আছে, তাহলে কিছুক্ষণ অপেক্ষা করতে হবে। সম্মেলন শেষে ওকে ডেকে আনব আমি।&#8217; মি. পারকার বললেন। অপেক্ষার পালা এবার&#8230;
</div>

## <span class="_4yxo">১২</span> {._2cuy._509y._2vxa}

<div class="_2cuy _3dgx _2vxa">
  ড.রবিন্স আসার পর তাঁকে সবকিছু জানালেন পারকার আংকেল। সব শোনার পর মহাউৎসাহে সাহায্য করতে রাজি হলেন তিনি। তখন কিশোর তার প্ল্যানের কথা খুলে বলল। ওর প্ল্যানটা হচ্ছে, ড.রবিন্স নকল ফেবারের কাছে যাবেন তাঁর পরের দিনের বক্তব্যের বিষয় নিয়ে একটু আলোচনা করতে। কথায় কথায় তিনি তার বর্তমান আবিষ্কারের কথা জানাবেন। বলবেন যে, এমন একটা আবিষ্কার তিনি করেছেন যেটা থেকে সহজেই কোটি কোটি ডলার আয় করা যাবে। সোজা কথায় ভয়টের জন্য একটা লোভনীয় ফাঁদের ব্যবস্থা করা। এদিকে আজকে সন্ধ্যায় ই তিন গোয়েন্দাও হোটেল ছেড়ে চলে যাওয়ার নাটক করবে। এমনকি ওরা ভয়টের কাছেই বিদায় নিয়েই যাবে। যাতে ভয়ট তার কাজ নিশ্চিন্তে সারতে পারে। এদিকে তিন গোয়েন্দা আবার গোপনে ফিরে আসবে। ভয়ট যখন চুরি করতে যাবে, তখন তিন গোয়েন্দা ভয়টের রুমে ঢুকে তল্লাশী চালাবে। ওদিকে রবিন্সের রুমে পারকার আংকেল আর জিনা লুকিয়ে থাকবে, যাতে চুরির গোটা ঘটনাটা ক্যামেরাবন্দি করতে পারে। কিশোরের প্ল্যান সবার পছন্দ হল, কিন্তু অনিশ্চয়তা আছে। এখন সবকিছু প্ল্যানমত ঘটলেই হয়। ঠিক হল সন্ধ্যাবেলা রবিন্স যাবেন ভয়টের রুমে। তিনি থাকতে থাকতেই তিন গোয়েন্দাও গিয়ে বিদায় নিয়ে আসবে। &#8216;ডিন আর উলফের ব্যাপার এ কি করবে?&#8217; রবিন জিজ্ঞেস করল। &#8216;আমার মনে হয় মাথা ধরা পড়ার পর এদের ধরতে তেমন একটা সমস্যা হবেনা। তবে সাবধানে হ্যান্ডল করতে হবে। আর কেরি আন্টি, আপনার ও একটা কাজ আছে!&#8217; কিশোর কেরি আন্টিকে বলল। &#8216;কি কাজ?&#8217; &#8216;ভয়ট ডক্টরের রুমে ঢুকার সাথে সাথে আপনি পুলিশকে ফোন করবেন।&#8217; কিশোর বলল। &#8216;ঠিক আছে।&#8217; আংকেল-আন্টি দুজনেরই কিশোরের স্বভাব জানা আছে। আগেভাগে পুলিশকে জানিয়ে তাই ওর মজাটা কেউই নষ্ট করতে চাইলেন না। রাতে অনেক কাজ। তাই সকলেই বিশ্রাম নিতে গেল।
</div>

## <span class="_4yxo">১৩</span> {._2cuy._509y._2vxa}

<div class="_2cuy _3dgx _2vxa">
  অবশেষে সন্ধ্যা নামল। প্ল্যানমত কাজ শুরু করল গোয়েন্দারা। ড.রবিন্স চলে গেলেন ভয়টের সাথে কথা বলতে। এদিকে তিন গোয়েন্দাও ব্যাগ-ব্যাগেজ সমেত বের হয়ে এল। ওরা প্রথমে গেল ভয়টের রুমে। &#8216;আসতে পারি, আংকেল?&#8217; অনুমতি চাইল কিশোর। একটু বিরক্ত হল ভয়ট। রুক্ষকন্ঠে জানতে চাইল, &#8216;কি ব্যাপার?&#8217; &#8216;আংকেল আমরা খুব দুঃখিত যে সেদিন খামোখাই আপনার সাথে খারাপ ব্যবহার করেছি। জিনাই কাজটা করেছে আর তাই আমরা ওর সাথে আর কোন ধরনের যোগাযোগ রাখব না ঠিক করেছি। আমরা চলে যাচ্ছি হোটেল ছেড়ে।&#8217;কিশোর বলল। সাথে সাথে পালটে গেল ভয়টের আচরণ। &#8216;চলে যাচ্ছ? বেশ বেশ। আমি আগেই বলেছিলাম। এখন দেখলে তো? আচ্ছা, ঠিক আছে যাও তবে। &#8216; বিদায় নিয়ে চলে এল তিন গোয়েন্দা। &#8216;দেখলে শয়তানটাকে? কেমন বদলে গেল নিমেষে?&#8217; রবিন বলল। &#8216;আরে এখন বেচারা অন্য ধান্দায় আছে। তাই ঠিক করে অভিনয়টাও করতে পারছিল না। দেখলে না, কেমন চকচক করছিল চোখ দুটো লোভে?&#8217; জবাবে বলল কিশোর। সন্তপর্ণে নিজেদের কাজ করে গেল তিনজনে, যেন কারো নজরে না পড়ে যায়। কাছেই একটা কফি শপ এ গিয়ে ড. রবিন্সের জন্য অপেক্ষা করতে লাগল। কিছুক্ষণ পর ই ড. রবিন্স এলেন। &#8216;কেউ দেখেনি তো?&#8217; এদিক ওদিক তাকিয়ে জানতে চাইল মুসা। &#8216;নাহ, শুনো তোমাদের অনুমান একেবারে ঠিক। আমার আবিষ্কারের কথা শুনেই অস্থির হয়ে উঠল লোকটা।আমি নিশ্চিত, আজ রাতেই হানা দেবে আমার ঘরে।&#8217; ডক্টর বললেন। &#8216;আপনি ভয় পাবেন না, আর কোন অস্বাভাবিক আচরণ করবেন না। আগে ওকে কাগজ গুলো হাতাতে দেবেন। তারপর যা করার করবেন। কারণ প্রমাণ হিসেবে ছবিগুলো আমাদের দরকার হবে।&#8217; কিশোর বলল। &#8216;চিন্তা কর না, ঠিকঠাকই হবে সব।&#8217; বিদায় নিয়ে চলে গেলেন তিনি। রাতের খাবার খেয়ে নিল তিন গোয়েন্দা। আরেকটু রাত বাড়লেই আবার হোটেলে ফিরে যাবে&#8230;
</div>

## <span class="_4yxo">১৪</span> {._2cuy._509y._2vxa}

<div class="_2cuy _3dgx _2vxa">
  মধ্যরাত। ড.রবিন্সের ঘর। দরজাটা হঠাৎ খুট করে খুলে গেল। ঘরে ঢুকল ভয়ট। এখনো ড. ফেবারের ছদ্মবেশ। ঢুকেই এগিয়ে গেল বিছানার দিকে। নিশ্চিত হয়ে নিল ডক্টর গভীর ঘুমে কিনা। তারপর ধীরে ধীরে দেয়াল আলমারির দিকে এগুলো। সন্ধ্যাবেলাতেই কথায় কথায় ফর্মুলা কোথায় রাখা থাকে জেনে নিয়েছে সে। সরু একটা টর্চ জ্বেলে এগিয়ে যাচ্ছে ভয়ট। এদিকে অতি ধীরে খাটের নিচ থেকে বেরিয়ে এসেছে জরজিনা পারকার। যেই ভয়ট ফর্মুলাটা হাতে নিয়েছে অমনি ছবি তুলে নিল তার। ফ্ল্যাশ জ্বলে উঠায় মুহূর্তের জন্য হতবুদ্ধি হয়ে গেল ভয়ট। কিন্তু সেটা এক সেকেণ্ডের জন্য, নিমেষে তার হাতে বেরিয়ে এল পিস্তল,জিনার দিকে তাক করা। কিন্তু দিনটা আজ তার নয়। ঠিক তার পেছনেই বাথরুমের দরজা খুলে বেরিয়ে এসেছেন পারকার আংকেল। পেছন থেকে এসে সহজেই পিস্তলটা নিয়ে নিলেন তিনি। এখন পিস্তল টা উলটো ভয়টের দিকেই তাক করা। এমন সময় সাইরেনের আওয়াজ শোনা গেল। ড. রবিন্স ও উঠে বসলেন। &#8216;কি ডক্টর? তলে তলে এই?&#8217; ভুরু নাচিয়ে জিজ্ঞেস করলেন তিনি। ভয়টের চোখেমুখে ভয়ের চিহ্ণমাত্র ও দেখা গেল না। উলটে অবলীলায় বলল, &#8216;আপনার কাগজ বাঁচাতে এসে আমি ই বিপদে পড়লাম। দেখছেন না এই চোর মেয়েটা আপনার কাগজ চুরি করতে এসেছে?&#8217; কেউ জবাব দেওয়ার আগেই রুমে এসে ঢুকল পুলিশ।
</div>

## <span class="_4yxo">১৫</span> {._2cuy._509y._2vxa}

<div class="_2cuy _3dgx _2vxa">
  ওদিকে ভয়টের রুম সার্চ করতে ঢুকেছে তিন গোয়েন্দা। কিশোর আর মুসা খুঁজছে, ভিডিও করছে রবিন। অবশ্যই কিশোরের পরামর্শে। একদম সলিড প্রমাণ। আর কেউ যাতে সন্দেহ করতে না পারে। &#8216;খাইছে!কিশোর, জিনার ব্যাগ পেয়েছি।&#8217; মুসা চেঁচিয়ে উঠল। &#8216;বাহ! আজ ভয়টের কপালটাই খারাপ।ভুলে সেলফোনটা ফেলে গেছে। কাজে লাগবে এটা।&#8217; কিশোর বলল। দেয়াল আলমারীটা খুলে দেখছে সে। &#8216;ইউরেকা!&#8217; এবার চেঁচিয়ে উঠল কিশোর। &#8216;হল কি? আমেরিকা আবিষ্কার করলে আবার?&#8217;ঘরের অপরপ্রান্ত থেকে জানতে চাইল মুসা। &#8216;আরে না, চুরি যাওয়া ফর্মুলা সম্ভবত এগুলোই। একসাথে তিনটা খাম। শয়তানটা এখনো পাচার করতে পারেনি দেখা যাচ্ছে।&#8217; কিশোর বলল। খোঁজাখুঁজি করে আর তেমন কিছু পেল না। পুলিশের সাইরেন শোনা গেল। তিনজনে বেরিয়ে ড. রবিন্সের রুমে গেল। *** &#8216;অফিসার এসেছেন? দেখুন মেয়েটা আজ হাতেনাতে ধরা পড়েছে!&#8217; ভয়ট চেঁচিয়ে উঠল। &#8216;একটু উলটো বলে ফেললেন যে?&#8217; পেছন থেকে বলে উঠল একটা কণ্ঠ। &#8216;বলুন যে আপনি নিজে হাতেনাতে ধরা পড়েছেন!&#8217; সামনে এসে বলল কিশোর। &#8216;কি বলছ তুমি? তিনি একজন সম্মানিত বিজ্ঞানী, তাছাড়া তাঁর নিজের কাগজ ও চুরি গেছে!&#8217; অবাক হয়ে বললেন চীফ। &#8216;সম্মানিত বিজ্ঞানী? তাহলে স্যার এনার আসল চেহারটা দেখুন!&#8217; বলেই দাঁড়ি ধরে টান দিল কিশোর। একটান দিতেই খুলে চলে এক নকল দাঁড়ি, গোঁফটাও তাই। &#8216;পাতলা রবারের মুখোশটা খুলে ফেলুন মি. ভয়ট! আর ছদ্মবেশে থেকে কি লাভ?&#8217; কটমট করে তাকিয়ে আছে ভয়ট। নিজেই খুলে আনল রবারের মুখোশটা, বেরিয়ে পড়ল তার আসল চেহারা। &#8216;একি! এ তো ড. ফেবার নন। আসল ফেবার তাহলে কোথায়?&#8217; বিস্মিত চীফ জানতে চাইলেন। তারপর হাতকড়া লাগানোর নির্দেশ দিলেন। &#8216;আমি আমার উকিল ছাড়া একটা কথাও বলব না!&#8217; এখনো তেজ একটুও কমেনি ভয়টের। &#8216;তাই?&#8217; ব্যাঙ্গের হাসি হাসলেন চীফ, &#8216;কথা কিভাবে বলাতে হয় জানা আছে আমাদের। এই এটাকে জিপে তুল।&#8217; &#8216;দাঁড়ান দাঁড়ান স্যার, আরো অনেক কাজ যে বাকি!&#8217; কিশোর আটকাল চীফকে&#8230;
</div>

## <span class="_4yxo">১৬</span> {._2cuy._509y._2vxa}

<div class="_2cuy _3dgx _2vxa">
  &#8216;ভয়টের সেলফোন টা আমার কাছে স্যার। আমি একটা ফোন করলেই ফেবার আংকেল আর আন্টির খোঁজ পেয়ে যাব। করব?&#8217; কিশোর অনুমতি চাইল। কিশোরের কার্যকলাপ দেখে ওর উপর বিশ্বাস জন্মে গেছে চীফের। অনুমতি দিলেন তিনি। গলা নকল করতে কিশোরের জুড়ি নেই। অবিকল ভয়টের গলায় উলফকে ফোন করে বলল, এই হোটেল যত শীঘ্র পারে মি এবং মিসেস ফেবারকে নিয়ে আসতে। জরুরি দরকারে তাঁদের লাগবে। আর হ্যাঁ, সাথে যেন অবশ্যই ডিন ও আসে। অসহায় রাগে ফুঁসতে ফুঁসতে ভয়ট বলল, &#8216;সেদিন হুমকি না দিয়ে উলফের উচিৎ ছিল তোমাদের তিন বিচ্ছুকে মেরে ফেলা।&#8217; &#8216;বড় ভুল হয়ে গেছে না?&#8217; মোলায়েম হেসে বলল কিশোর। &#8216;এখন যে আরেকটা ভুল করে ফেললেন মি.ভয়ট? এত রাগ করলে চলে?&#8217; কি ভুল করেছে রাগের মাথায় এতক্ষণে বুঝতে পারল ভয়ট। সবই ফাঁস করে দিয়েছে সে। কিশোর চীফকে বলল, &#8216;স্যার সবকিছু স্বাভাবিক করে ফেলতে হবে দ্রুত। গোলমাল দেখলে ফেবার আংকেলদের নিয়ে কেটে পড়বে শয়তান দুটো।&#8217; চীফের নির্দেশে আবার সব আগের মত করে ফেলা হল। চুপচাপ অপেক্ষা করতে লাগল সবাই। তিন গোয়েন্দা, জিনা আর দুজন পুলিশ অফিসার ভয়টের রুমে অপেক্ষা করতে থাকলেন। হঠাৎ সেলফোনটা বেজে উঠল। কিশোর ধরল। &#8216;বস, আসব? সবকিছু ঠিকঠাক?&#8217; উলফের কণ্ঠস্বর। &#8216;হ্যাঁ, হ্যাঁ রুমে চলে এস।&#8217; কিশোর জবাব দিল। খানিক পরেই দরজায় করাঘাত। &#8216;দরজা খোলা আছে!&#8217; ভেতর থেকে ভয়টের গলায় বলল কিশোর। দরজা খুলেই ভূত দেখার মত চমকে উঠল ডিন। কিন্তু তখন আর কিছু করার নেই। সহজেই ধরা পড়ল দুই বডিগার্ড। ফেবার আংকেল আর আন্টির চেহারা বিধ্বস্ত কিন্তু এই মুহুর্তে আনন্দে ঝলমল করছে। আন্টি ছুটে এসে জড়িয়ে ধরলেন জিনাকে। আংকেল তিন গোয়েন্দার সাথে হাত মিলিয়ে ছুটে গেলেন হ্যারি আংকেলের দিকে। দারুণ একটা আনন্দের মুহূর্ত!
</div>

## <span class="_4yxo">১৭</span> {._2cuy._509y._2vxa}

<div class="_2cuy _3dgx _2vxa">
  পুলিশের কাছে সব প্রমাণ হস্তান্তর করল কিশোর। জিনার উপর থেকে সব অভিযোগ তুলে নেয়া হল। চীফ কথা দিলেন, তিনি সমস্ত স্থানীয় সংবাদপত্রে সত্য ঘটনাটা ছাপানোর ব্যবস্থা করবেন। কিশোর ভয়টকে জিজ্ঞেস করল, &#8216;সবই বুঝলাম, কিন্তু আমরা কখন নিউইয়র্ক এ রওয়ানা দিচ্ছি জানলেন কি করে? আর টেরিয়ার ডয়েলের সাথে কি আপনাদের পরিচয় আছে?&#8217; জবাবটা দিল ডিন।&#8217; টেরিয়ার ডয়েল আমার মেয়ের বন্ধু। কথায় কথায় একদিন সে তোমাদের কথা বলে ফেলে। তখন ভাবলাম, ওকে কাজে লাগানো যায় কিনা। ওই জানিয়েছে তোমাদের গতিবিধি।&#8217; শুনে দাঁতে দাঁত চাপল মুসা, জিনার মুখ লাল। &#8216;আমাদের জানালেন কেন তড়িঘড়ি করে? আমরা আসাতে তো অসুবিধেই হল?&#8217; রবিন জানতে চাইল। &#8216;ভেবেছিলাম, এইবারে তোমাদের উপর ও প্রতিশোধ নেব, কিন্তু তোমরা যে এত তাড়াতাড়ি সব বুঝে ফেলবে সেটা ভাবতে পারিনি।&#8217; মুখ কালো করে বলল উল্ফ। ভয়ট কোন কথা বলছে না। অপরাধীদের নিয়ে চলে গেল পুলিশ। *** &#8216;তোমাদের কি ভাবে কোথা থেকে ধরল শয়তানটা?&#8217; পারকার আংকেল জানতে চাইলেন মি.ফেবারের কাছে। &#8216;আর বল না, মারটিনিক এয়ারপোর্টেই। আমরা তো আর জানিনা, জেল ভেঙ্গে বেরিয়ে এসেছে শয়তানটা।&#8217; &#8216;রেখেছিল কোথায় এতদিন?&#8217; কেরি আন্টি জিজ্ঞেস করলেন &#8216;একটা পুরনো খামারবাড়িতে। লোকজন থাকেনা, ভীষণ নির্জন একটা জায়গা। দিনে দুবার একটা লোক খাবার দিয়ে যেত, ব্যস! কি যে কষ্ট হয়েছে।&#8217; মিসেস ফেবার উত্তর দিলেন। কথা বলছে সকলে এমন সময় ড. ইভা গ্রেগ আর ড. হপকিন্স এলেন। &#8216;কি বলে যে ক্ষমা চাইব হ্যারি, &#8216; ইভা বললেন। &#8216;ক্ষমা চাইতে হলে আমার মেয়ের কাছে চাও ইভা। অপমান যা হবার ও হয়েছে।&#8217; মি.পারকার বললেন জিনা আর তিন গোয়েন্দার কাছেও বার বার ক্ষমা চাইলেন বিজ্ঞানী দুজন। অন্যান্য সবাই এসে হ্যারি আংকেল আর জিনার কাছে ক্ষমা চেয়ে গেলেন। পারকার আংকেল-আন্টি, ফেবার আংকেল-আন্টি তিন গোয়েন্দাকে ধন্যবাদ জানালেন। *** পরদিন। সম্মেলনে চলে গেছেন পারকার আংকেল আর ফেবার আংকেল। তিন গোয়েন্দা, জিনা আর আন্টিরা মিলে শপিং এ গেল। প্রচুর মজা করল ওরা। &#8216;এতদিনে জিনাকে জিনার মত লাগছে!&#8217; হেসে বলল রবিন। &#8216;আরো লাগবে, রকি বীচে গিয়ে নেই দাঁড়াও!&#8217; জিনা দাঁতে দাঁত চেপে জবাব দিল। &#8216;শুঁটকিকে এবার ছাড়া যাবে না আর।&#8217;কিশোর ও সায় দিল ওর কথায়। আরো কিছুদিন পর তিন গোয়েন্দা আর জিনা রকিবীচে ফিরে এল। স্কুল খুলে গেছে ওদের।
</div>

## <span class="_4yxo">১৮</span> {._2cuy._509y._2vxa}

<div class="_2cuy _3dgx _2vxa">
  রকি বীচ হাই স্কুল। ওয়াশরুম। ভেতরে তিন গোয়েন্দা, জিনা এবং টেরি। কোন কথা না বলে মুসা টেরির কলার চেপে ধরল। &#8216;খুব বাড় বেড়েছিলে না, শুঁটকি? এখন? এবার কি করবে চাঁদু?&#8217; &#8216;তোঁতলাতে শুরু করল শুঁটকি, &#8216;কি ক্বি বলছ মুসা?&#8217; &#8216;কি করেছ তুমি জান না? আমি চোর না? বেশ।দেখাচ্ছি মজা! &#8216; জিনা বলল। &#8216;দেখি ঘোরো তো একটু!&#8217; রবিন বলল শুঁটকিকে। &#8216;ঘুরব? কেন?&#8217; ভয়ে গলা শুকিয়ে গেছে বেচারার। &#8216;মুসা, ঘোরাও ওকে।&#8217; কিশোর আদেশ দিল। শুঁটকির পিঠে সুপারগ্লু দিয়ে একটা কাগজ সাঁটিয়ে দিল জিনা। &#8216;খবরদার শুঁটকি, এটা খোলার চেষ্টা করেছ তো কপালে আরো অনেক দুঃখ আছে।&#8217; &#8216;না, না, খুলব না, খুলব না,&#8217;কোনমতে বলে দৌড়ে পালিয়ে গেল টেরি। হাসতে শুরু করল চারজনে। কাগজটাতে কি লেখা ছিল আসলে?লেখা ছিল- &#8216;আমি এক এবং অদ্বিতীয় শুঁটকি টেরি। আমার গায়ে ভীষণ দুর্গন্ধ! দয়া করে কেউ কাছে আসবেন না!&#8217;
</div>