---
id: 884
title: 'ফ্যান ফিকশন : যত কাণ্ড গোবেল বীচে'
date: 2018-08-14T04:23:24+00:00
author: জাহিদ মুন্না
layout: post
guid: https://tingoyenda.org/?p=884
permalink: /fan-fiction-joto-kando-gobel-beach-e/
androapp_post_notify:
  - 'off'
wpmdr_menu:
  - "1"
categories:
  - তিন গোয়েন্দা
  - ফ্যান ফিকশন
tags:
  - Tin Goyenda
  - Tin Goyenda Fan Fiction
  - তিন গোয়েন্দা
  - তিন গোয়েন্দা ফ্যান ফিকশন
  - যত কাণ্ড গোবেল বীচে
---
<h2 style="text-align: center;">
  <strong>যত কাণ্ড গোবেল বীচে</strong>
</h2>

<h3 style="text-align: center;">
  লেখিকা : <a href="https://www.facebook.com/shotabdi.bhattacharjee" target="_blank" rel="noopener">শতাব্দী ভট্টাচার্য</a>
</h3>

**১**  
সকালে ঘুম ভাঙতেই মনটা খুশি হয়ে গেল [<span style="color: #993366;"><span style="color: #33cccc;"><span style="color: #008080;">জিনার</span></span></span>](https://3goyenda.com/georgina-parker/)। আজ <span style="color: #800000;"><a style="color: #800000;" href="https://3goyenda.com/kishor-pasha/">কিশোর</a></span> আসছে!  
<span style="color: #008000;"><a style="color: #008000;" href="https://3goyenda.com/robin-milford/">রবিন</a></span> আর [<span style="color: #ff6600;">মুসা</span>](https://3goyenda.com/musa-aman/) বেশ কিছুদিন আগে, মানে ছুটি শুরু হওয়ার সাথে সাথেই চলে এসেছে জিনাদের বাড়ি বেড়াতে। কিশোরের ও আসার কথা ছিল। কিন্তু আসার একদিন আগে বেচারা জ্বরে পড়ল। ভাইরাল ফিভার। মুসা আর রবিন ওকে ছেড়ে আসতে চায়নি, কিশোরই জোর করে পাঠিয়েছে। আর বলেছে, সুস্থ হওয়া মাত্রই সেও চলে আসবে।আজ ১২টার ট্রেনে আসার কথা তার।  
জিনার সাড়া পেয়েই রাফিয়ান ও সজাগ হয়ে গেছে। &#8216;হউ!&#8217; মৃদু ডাক ছাড়ল রাফি।  
&#8216;কিরে, তোকেও খুব খুশি মনে হচ্ছে?&#8217; হেসে রাফিকে বলল জিনা। বিছানা ছেড়ে হাতমুখ ধুয়ে নাস্তার টেবিলে এল।তার আগে অবশ্য রবিন আর মুসাকে ডেকে এসেছে। ওরাও চলে এল। কেরি আন্টি সবার প্লেট এগিয়ে দিলেন আর পারকার আংকেলের খাবার তাঁর ঘরে দিয়ে এলেন। জরুরি একটা গবেষণায় ব্যস্ত তিনি।  
&#8216;নাস্তা সেরেই রেলস্টেশন এ চলে যাব। কি বল?&#8217; জিনাকে জিজ্ঞেস করল রবিন।  
&#8216;হ্যাঁ। ১২ টা বাজতে খুব দেরি নেই। আজ বেশ বেলা হয়ে গেছে ঘুম থেকে উঠতে।&#8217; জিনা বলল।  
&#8216;রাফিকে নেয়ার দরকার নেই। ওকে নিয়ে ওয়েটিং রুমে ঢোকা যাবেনা। গতবারের মত ঝামেলা হতে পারে।&#8217; (এখানেও ঝামেলা দ্রষ্টব্য) মুসা বলল।  
&#8216;ঠিক আছে&#8217; মেনে নিল জিনা। এত সহজে রাজি হত না, কিন্তু সত্যিই ঝামেলা হয় এত মানুষের মাঝে রাফিকে নিলে।  
\***  
খানিক পর। প্ল্যাটফর্মে দাঁড়িয়ে আছে ওরা কিশোরের অপেক্ষায়। ট্রেনটা মাত্র এসে ঢুকল। কিছুক্ষণ পরেই কিশোরকে দেখতে পেল ওরা। একটু শুকিয়ে গেছে কিন্তু চোখ উজ্জ্বল। ওদের দেখে মুখে চওড়া হাসি দেখা দিল তার। মুসা আর রবিনকে এসে জড়িয়ে ধরল। জিনার চুল হাত দিয়ে এলোমেলো করে দিয়ে জিজ্ঞেস করল,&#8217;কেমন আছ তোমরা? রাফি কই?&#8217;  
কথা বলতে বলতে বাড়ির দিকে এগুলো ওরা। রাস্তায় দেখা হয়ে গেল গাঁয়ের পেটমোটা পুলিশম্যান ফগর‍্যাম্পারকট এর সাথে।  
&#8216;আহ! ঝামেলা! বিচ্ছুগুলো আবার হাজির!&#8217;  
&#8216;কেমন আছেন মিস্টার ফগ&#8230;&#8217; নিরীহকণ্ঠে জানতে চাইল কিশোর।  
&#8216;ফগর‍্যাম্পারকট!&#8217; চেঁচিয়ে উঠল ফগ।  
&#8216;থুড়ি, ফগর‍্যাম্পারকট! অনেকদিন পর দেখা!&#8217; পিত্তি জ্বালানো হাসি হেসে জানতে চাইল কিশোর।  
&#8216;এতদিন ভালই ছিলাম। এখন আর নেই। যাও,ভাগো!&#8217;  
হাসতে হাসতে ফগকে পাশ কাটিয়ে এগুলো গোয়েন্দারা।  
বাড়ি ফিরতেই রাফি ঝাঁপিয়ে পড়ল কিশোরের উপর। কেরি আন্টি আর আংকেলের সাথে দেখা করে ফ্রেশ হয়ে লিভিং রুমে এসে বসল সবাই। খানিক পর লাঞ্চের ডাক পড়ল।

**২**  
লাঞ্চ সেরে বাইরে বাগানে বেরিয়ে এল চারজনে, না না পাঁচ! রাফিও আছে।  
আরাম করে ছাউনিতে বসার পর জিনা বলল, &#8216; রোদটা আরেকটু পড়লে সাইকেল নিয়ে বেড়াতে যাব। কি বল?&#8217;  
সায় জানাল তিন গোয়েন্দা। গোবেল বীচে আসলেই যেন হালকা হয়ে যায় মন, ব্যস্ততা চলে যায় অনেক দূর, কেবল আনন্দ আর আনন্দ। এতদিন জমছিল না, চারজনের চারজনই না থাকলে ভাল লাগে না। আজ থেকে ওদের আসল মজা শুরু হবে!  
&#8216;তারপর জিনা, কোন নতুন ব্যাপার ঘটেছে নাকি?&#8217; জিনার দিকে তাকিয়ে জানতে চাইল কিশোর।  
&#8216;উম&#8230;বলার মত একটাই ব্যাপার ঘটেছে। গোবেল বীচে একজন প্রফেসর এসেছেন নতুন। প্রফেসর গিলবার্ট। কেমিস্ট্রির প্রফেসর।&#8217; জানাল জিনা।  
&#8216;খাইছে! ওই আধপাগলা বুড়োটা?&#8217; মুসার স্বগতোক্তি।  
&#8216;আধপাগলা?&#8217; কথাটা ধরল কিশোর।  
&#8216;বিজ্ঞানীরা যেমন হয় আরকি। তবে আমার কাছেও লোকটাকে একটু অদ্ভুতই লেগেছে।&#8217;বলল রবিন।  
&#8216;খুলে বল তো!&#8217; রহস্যের গন্ধ পেয়ে গেল কিশোর।  
রাফির গায়ে হেলান দিয়ে বসে আছে জিনা। সেই বলল, &#8216; লোকটা নতুন এসেছে। কোন একটা নামকরা বিশ্ববিদ্যালয়ের চাকরি ছেড়ে দিয়ে। দুমাস হয়ে গেল, অথচ মাত্র একবার দেখেছি তাঁকে। বিয়ে থা করেনি। একজন কাজের লোক আছে।সেই কাজের লোক ও রহস্যময়। সেও পারতপক্ষে বের হয়না। মাসে একবার বেরিয়ে শুধু মাসকাবারি বাজার করে।&#8217;  
&#8216;হুম!&#8217; নিচের ঠোঁটে চিমটি কাটল একবার কিশোর।  
&#8216;রহস্যময়। আমাদের ফগ কি করল?&#8217; কিশোরের চোখে দুষ্টুমির ঝিলিক।  
&#8216;একদিন দেখা করতে গিয়েছিল। কাজের লোকটা দেখা করতে দেয়নি। উল্টো বলে দিয়েছে, আর কখনো বিরক্ত না করতে। অপমানিত হয়ে ফিরে গেছে বেচারা ফগ।&#8217; হাসতে হাসতে বলল রবিন।  
&#8216;আর ফগের ও কপাল। ঠিক ওই সময়ই আমরাও সাগরপাড়ে যাচ্ছিলাম। ঘটনাটা দেখে ফেলায় আরো লজ্জা পায় সে।&#8217; জিনা বলল।  
&#8216;খাইছে! আমরা কি বসে বসে শুধু বকরবকরই করব?&#8217;  
&#8216;হউ হউ!&#8217; রাফিও মুসার সাথে সুর মেলাল।  
অগত্যা সাইকেল নিয়ে বেরিয়ে পড়ল গোয়েন্দারা।  
\***  
পরদিন সকাল। ঘুম থেকে উঠে নাস্তার টেবিলে আসার পর কেরি আন্টি বললেন, বাজার শেষ হয়ে গেছে। ছেলেমেয়েদের বাজার করে দেয়ার জন্য অনুরোধ করলেন তিনি। কাজেই নাস্তা সেরে একটা ঝুড়ি নিয়ে সাইকেলে করে বেরিয়ে পড়ল চারজনে। সাথে অবশ্যই রাফি।  
বাজারসদাই শেষ করতে করতে মুসার আবার খিদে পেয়ে গেল। জিনা জানাল, নতুন একটা কেক-পেস্ট্রির দোকান খুলেছে, খুব নাকি ভাল। সেখানেই দলবেঁধে চলল ওরা।  
পেস্ট্রি আর লেমোনেড এর অর্ডার দিয়ে সবে বসেছে, অমনি বাইরে থেকে অনেক লোকের হট্টগোল শোনা গেল। কৌতূহলী হয়ে বাইরে বেরিয়ে এল গোয়েন্দারা।

**৩**  
দোকানটার ওপারেই সেই আজব প্রফেসরের বাড়ি। একটা ছোটখাট জটলা সেই বাড়ির সামনে।তিগো আর জিনাও এসে দাঁড়াল ওখানে।ফগর‍্যাম্পারকট ও হাজির।প্রফেসর বেশ চেঁচামেচি করছেন।ব্যাপার যা জানা গেল, তা হচ্ছে এই, প্রফেসরের হাতে নাকি সবসময় একটা হীরের আংটি থাকত।কাল রাতে ঘুমের মাঝে কে যেন তাঁর আংটি খুলে নিয়ে গেছে। ইনসমনিয়ার সমস্যা আছে বলে ডাক্তারের পরামর্শ ছাড়াই মাঝে মাঝে ঘুমের ওষুধ খান তিনি। গতকাল ও খেয়েছিলেন। তাই রাতে তেমন কিছু টের পান নি। কিন্তু ঘুম থেকে উঠে দেখেন আংটি নেই। তাঁর দৃঢ় বিশ্বাস এ কাজ তাঁর কাজের লোকটার। তাই চাকরকে একটা ঘরে আটকে পুলিশকে ফোন দিয়েছেন তিনি।  
&#8216;অদ্ভুত ব্যাপার!&#8217; নিচু গলায় মন্তব্য করল রবিন। &#8216;কোন প্রমাণ ছাড়াই চাকরকে আটকে রেখে এখন পুলিশের হাতে তুলে দিচ্ছে?&#8217;  
&#8216;আধপাগলা নয়, ব্যাটা পুরো পাগল&#8217; তিক্ত কণ্ঠে মন্তব্য করল মুসা।  
&#8216;আসল ব্যাপারটা দেখ&#8217; সামনের দিকে ইঙ্গিত করল কিশোর।  
ফগর‍্যাম্পারকট এখন সেই ঘরের দরজা খুলছে। রাস্তার পাশেই ঘরটা। কাজেই বাইরে দাঁড়িয়েই দিব্যি সব দেখতে লাগল ওরা।  
কিন্তু দরজা খুলেই থ হয়ে গেল ফগ!

**৪**  
&#8216;একি!ঘরে তো কেউ নেই!&#8217; চেঁচিয়ে উঠল ফগ।&#8217;সকাল সকাল ফাজলামো করতে ডেকে পাঠিয়েছেন নাকি আমাকে?&#8217; গজগজ করতে করতে বলল ফগ।  
&#8216;কেউ নেই মানে?&#8217; ফেটে পড়বেন যেন প্রফেসর। এগিয়ে গিয়ে দেখলেন জানালা খোলা। &#8216;হায় হায়! জানালা দিয়ে পালিয়ে গেছে চোরটা। ইস! এত ভুলো মন আমার। আসলে চোর-টোর আগে ধরিনি তো। খেয়ালই ছিল না যে জানালা দিয়ে বেরিয়ে যেতে পারে!&#8217;  
চিন্তিত ভঙ্গিতে তাঁর দিকে তাকিয়ে আছে কিশোর। যতটা আলা-ভোলা ভাব দেখাচ্ছেন সত্যিই কি ততটা তিনি?  
হঠাৎ ফগের চোখ পড়ল গোয়েন্দাদের দিকে। &#8216;এই এখানে কি তোমাদের? এটা পুলিশের কাজ। যাও, ভাগো।&#8217; খেঁকিয়ে উঠল।  
&#8216;হউ, হউ&#8217; করে রাফি দুয়েকটা ডাক ছাড়তেই কুঁকড়ে গেল।  
ফগকে বিন্দুমাত্র পাত্তা দিল না কিশোর। ভারিক্কি চালে এগিয়ে গেল প্রফেসরের দিকে।কার্ডটা দিয়ে বলল, &#8216;স্যার! আমরা রকি বীচ থেকে এসেছি। এমন অনেক অদ্ভুত রহস্যের সমাধান করেছি আমরা। আমরা কি সাহায্য করতে পারি?&#8217;  
কার্ডটা দেখলেন প্রফেসর।&#8217;হুঁ, তিন গোয়েন্দা!&#8217; আচমকা খেঁকিয়ে উঠলেন,&#8217;না,না। এসব পুলিশের কাজ। কোন পিচ্চি গোয়েন্দা দরকার নেই আমার। যাও ভাগো।&#8217;  
অপমানে লাল টকটকে হয়ে গেল কিশোরের মুখ। জিনা রেগে উঠে কিছু বলতে যাচ্ছিল, তার হাত চেপে ধরে আটকাল রবিন।  
ফগের খুশি কে দেখে! কি আর করা। বেরিয়ে এল গোয়েন্দারা।  
\***  
গোবেল বীচের এক প্রান্তে বিশাল এক মাঠ আছে। আর সে মাঠ পেরুলেই নদী। নদীর অপর পারেই হেরিং বীচ। এখন সেই নদীর পারেই বসে আছে পাঁচজন। মন খারাপ।  
&#8216;ইস! একটা রহস্য পেতে পেতে ফসকে গেল।&#8217; আফসোস করল জিনা।  
&#8216;হুম&#8217; সকালের অপমানটা ভুলতে পারছে না কিশোর।  
&#8216;তোমার কি মনে হয় কিশোর? আসলেই চাকরটা চুরি করে পালিয়েছে?&#8217; রবিন জিজ্ঞেস করল।  
&#8216;কেমন অদ্ভুত লাগছে। বুঝলে? এভাবে চুরি করে কেউ সকাল পর্যন্ত থাকবে কেন বলত? সেতো রাতেই চুরি করে পালাতে পারে।&#8217;বলল কিশোর  
&#8216;ঠিক&#8217; তুড়ি বাজাল জিনা। &#8216;তাছাড়া প্রফেসর কি এতই ভুলোমনা যে চোরটাকে আটকে রাখলেন ভেতর থেকে বন্ধ জানালাওয়ালা একটা ঘরে?&#8217;  
&#8216;খাইছে! তোমরা পারও বাপু! তখন এমন অপমান করল এত লোকের সামনে, তবুও ওই লোককে নিয়ে ভেবে যাচ্ছ। এমন লোকের আংটি চুরি হওয়াই উচিৎ!&#8217; রেগেমেগে বলল মুসা।  
&#8216;হউ হউ&#8217; বলে হঠাৎ নদীর দিকে দৌড় দিল রাফি।  
কৌতুহলবশত জিনাও গেল পেছন পেছন। একটু পর তার উত্তেজিত ডাক শুনতে পেল তিন গোয়েন্দা।

**৫**  
জিনার ডাক শুনে দৌড়ে নদীর পাড়ে গেল তিগো। কি দেখে এমন চমকাল জিনা!  
নদীর পাড়ে ঝোপঝাড়ের অভাব নেই। তেমনই একটা ঝোপের ভেতর থেকে বেরিয়ে আছে এক জোড়া খালি পা!  
তিন গোয়েন্দাও চমকে গেল। যাই হোক, তিগো গিয়ে ঝোপ থেকে পায়ের মালিককে টেনে বের করল। ওদেরই বয়েসী এক কিশোর। অজ্ঞান হয়ে আছে। সর্বাঙ্গ ভেজা!  
নদী থেকে জল এনে জলের ঝাঁপটা দিয়ে জ্ঞান ফেরানোর চেষ্টা করল রবিন। মুসা আর কিশোর ঠাণ্ডা হয়ে যাওয়া হাত পা গরম করার চেষ্টা করছে ঘষে ঘষে। জিনা আর রাফি পাশে দাঁড়িয়ে আছে।  
সেবাযত্ন পেয়ে জ্ঞান ফিরে এল ছেলেটার। কিন্তু চোখের দৃষ্টি ঘোলা।  
&#8216;কিশোর, আমার মনে হয় ডাক্তারের কাছে নিয়ে যাওয়া উচিত ছেলেটাকে। মাথায় আঘাত থাকতে পারে।&#8217; জরুরি কণ্ঠে বলল জিনা।  
তার সাথে একমত হল তিন গোয়েন্দা।  
মুসা কাঁধে তুলে নিল ছেলেটাকে।  
সবচেয়ে কাছের ডাক্তারখানায় নিয়ে যাওয়া হল ওকে। ডাক্তার জিনার পরিচিত। তিনি ভাল করে পরীক্ষা করলেন ছেলেটাকে। ইতিমধ্যে জ্বর চলে এসেছে ছেলেটার।  
&#8216;মাথায় আঘাত পেয়েছে ছেলেটা। সাময়িক স্মৃতিবিভ্রম হতে পারে, নাও পারে। আপাতত ঘুমের ওষুধ দিয়ে ঘুম পাড়িয়ে দিচ্ছি। খুব দুর্বল লাগছে ওকে। জ্বরও আছে। আমি স্যালাইন আর প্যারাসিটামল ও দিচ্ছি।।আজ রাতটা এখানেই থাক।&#8217; জানালেন ডাক্তার।  
ডাক্তারের জিম্মায় আপাতত ছেলেটাকে রেখে বাড়ি ফিরে চলল পাঁচজনে। ডাক্তারকে অনুরোধ করে এসেছে ঘুম ভাংলে যেন আগে ওদেরই খবর দেন। ছেলেটা গোবেল বীচের কেউ নয়। কারণ এই বয়েসী সব ছেলেমেয়েকেই চেনে জিনা।  
&#8216;কি ভাবছ কিশোর?&#8217; কিশোরকে নিচের ঠোঁটে চিমটি কাটতে দেখে জিজ্ঞেস করল মুসা।  
&#8216;ছেলেটার জ্ঞান না ফেরা পর্যন্ত কিছুই বলা যাচ্ছে না। খুবই রহস্যময়! মনে হচ্ছে কোন জায়গা থেকে পালিয়ে এসেছে।&#8217; কিশোর বলল।  
&#8216;কোন লঞ্চ বা ট্রলারডুবির শিকার ও হতে পারে।&#8217; রবিন বলল।  
&#8216; কোন এক্সিডেন্ট হয়েছে কিনা চল থানা থেকে জেনে আসি। ফগকে জানানো যাবে না। তবে শেরিফ আংকেল তো আছেনই।&#8217; জিনা প্রস্তাব দিল।  
&#8216;ঠিক বলেছ জিনা&#8217; তুড়ি বাজাল কিশোর। &#8216;চল শেরিফ আংকেলের সাথে দেখা করে আসি। তবে সবার যাওয়ার দরকার নেই। প্রফেসরের চুরির ব্যাপারটা মাথা থেকে তাড়াতে পারছি না আমি। আমি আর রবিন একটু প্রফেসরের সাথে দেখা করতে যাব। একটা খটকা লেগেছে। তুমি, মুসা আর রাফিকে নিয়ে চলে যাও শেরিফ আংকেলের কাছে।&#8217;  
কি খটকা সেটা শত চাপাচাপিতেও নিশ্চিত না হওয়াতক বলবে না কিশোর। সেটা বাকি তিনজনই ভাল করে জানে। তাই দুটো দলে ভাগ হয়ে কাজে লেগে গেল ওরা।

**৬**  
কিশোর আর ববিন প্রফেসরের বাড়িতে এল।  
&#8216;কি মনে হয়, কথা বলবে এই লোক? সেদিন তো ভাগিয়ে দিল!&#8217; রবিন বলল।  
&#8216;আমি আরেকবার ওই লোকের দেখা পেতে চাই জাস্ট&#8217; বলে বেল বাজাল কিশোর।  
বেশ কিছুক্ষণ পর দরজা খুলে বের হয়ে এলেন প্রফেসর।  
&#8216;তোমরা আবার? বললাম না আমার কোন সাহায্যের দরকার নেই? যা করার পুলিশ ই করবে। খবরদার আর কখনো বিরক্ত করতে আসবে না!&#8217; বলে দুই গোয়েন্দাকে কিছু বলার সুযোগ না দিয়ে ওদের মুখের উপর ঠাস করে দরজাটা বন্ধ করে দিলেন।  
&#8216;খুব দেখাল যা হোক!&#8217; হা হয়ে গেছে রবিন! &#8216;ভাগ্যিস জিনা আর মুসা আসেনি।&#8217;  
&#8216;যা দেখার দেখে নিয়েছি। চল, কাজ শেষ এখানে আমাদের।&#8217; কিশোর বলল গম্ভীর মুখে।  
&#8216;কিন্তু কি দেখলে?&#8217; জানতে চাইল রবিন।  
&#8216;একসাথেই সবাইকে বলব। বাড়ি চল।&#8217;  
\***  
ওদিকে জিনা, মুসা আর রাফি গেছে শেরিফ আংকেল এর কাছে। ওদের দেখে খুশি হলেন শেরিফ লিউবার্তো জিংকোনাইশান।  
&#8216;কি ব্যাপার, গোয়েন্দারা যে? আংটি চুরির কেস নাকি?&#8217; হেসে জানতে চাইলেন তিনি।  
&#8216;না আংকেল। অন্য ব্যাপার! আচ্ছা গতকাল বা আজ নদীপথে কোন এক্সিডেন্ট হয়েছে কি?&#8217; জানতে চাইল জিনা।  
দ্রুত খোঁজ নিলেন শেরিফ।  
&#8216;নাতো! কেন জিজ্ঞেস করছ?&#8217;  
সবকিছু খুলে বলল তাকে জিনা আর মুসা।  
&#8216;হুম, এ গাঁয়ের নয়! খোঁজ নিতে হবে তো।&#8217; শেরিফ চিন্তিত ভঙ্গিতে বললেন।  
&#8216;আংকেল, ফগকে না বললে হয়না?&#8217; মুসা অনুনয় করল।  
&#8216;আমি জানি, ফগ তেমন কাজের না। কিন্তু মুশকিল হচ্ছে কি এই এলাকাটা ওর আন্ডারে পড়ে। কোন রহস্যময় ব্যাপার ঘটলে ওরই দেখার দায়িত্ব।&#8217; বললেন শেরিফ।  
&#8216;তোমরা এক কাজ করবে, ছেলেটার ঘুম ভাঙার পর তোমরাই জানিও আমাকে। আমি তখন ফগকে পাঠাব। ছেলেটার কিছু বলার থাকলে তোমরাও জেনে নিতে পারবে তাহলে।&#8217; আবার বললেন শেরিফ।  
শেরিফকে অনেক ধন্যবাদ দিয়ে বাড়ি ফিরে চলল ওরা।  
\***  
বাড়ি ফিরে দেখে কিশোররা ওদের আগেই চলে এসেছে।  
কি কথা হয়েছে জানাল ওদের জিনা।  
&#8216;এই ফগটা একটা ঝামেলা। পারেনা তো করতে ঘোড়ার ডিম ও, খালি বাগড়া দেয়।&#8217; শুনে মুখ বাঁকিয়ে বলল রবিন।  
&#8216;কিশোর, কি খটকা ছিল? মিটল?&#8217; মুসা জিজ্ঞেস করল কিশোরকে।  
&#8216;হুম। চুরির ব্যাপারে মিথ্যে বলেছেন প্রফেসর। আংটি চুরি যায়নি তাঁর।&#8217; বোম ফাটাল কিশোর।  
&#8216;খাইছে! কিভাবে জানলে?&#8217; বিস্মিত মুসার প্রশ্ন।

**৭**  
জিনা আর রবিন ও তাকিয়ে আছে কিশোরের মুখের দিকে।  
&#8216;আমি কেবল একবার প্রফেসরের হাতগুলো দেখতে চাইছিলাম!&#8217; ব্যাখ্যা করে বলল কিশোর। &#8216; প্রফেসর বলেছিলেন যে চোর নাকি তাঁর হাত থেকে আংটি খুলে নিয়ে গেছে। আঙুলে আংটি জাতীয় কোন কিছু দীর্ঘদিন পরে থাকলে সেখানে দাগ হয়ে যায় আর ওই জায়গার চামড়ার রঙ শরীরের অন্যান্য জায়গার চামড়া থেকে ফ্যাকাশে থাকে। এই ব্যাপারটাই দেখতে গিয়েছিলাম আমি। মাত্র গত রাতে আংটি চুরি গেছে, এত তাড়াতাড়ি ফ্যাকাশে ভাবটা চলে যাওয়ার কথা না। কিন্তু প্রফেসরের হাতে ওরকম কোন দাগ ছিল না।&#8217;  
&#8216;খাইছে!&#8217; আবার বলল মুসা।  
&#8216;হুম, বুঝলাম! কিন্তু এই কাজটা করতে গেলেন কেন তিনি কিশোর? অযথা চাকরের উপর দোষ দিয়ে তাকে তাড়িয়ে দিলেন কেন? আর সবাইকে এমনকি পুলিশকেও এটা জানালেন কেন?&#8217; জিনার প্রশ্ন।  
&#8216;এটা তো আমিও বুঝতে পারছিনা। হয়ত কোন কিছু করার মতলব করেছেন তিনি।&#8217; রহস্যময় কণ্ঠে বলল কিশোর।  
&#8216;মানে?&#8217; চমকে গেছে রবিন।  
&#8216;মানে কিছু না&#8230; চল ডিনার সেরে ফেলি।&#8217; কিশোর হাই তুলল বড় করে।&#8217;ঘুম পেয়ে গেছে।&#8217;  
\***  
পরদিন সকালে নাস্তা সেরে কেবল লিভিং রুমে এসে বসেছে ওরা, অমনি ফোন বেজে উঠল। ফোনের কাছাকাছি ছিল রবিন, ফোনটা তুলল ও। ডাক্তারের ফোন, ঘুম ভেঙেছে সেই ছেলেটার।  
দারুণ উত্তেজিত হয়ে ছেলেমেয়েরা বেরিয়ে পড়ল। সঙ্গে অবশ্যই রাফি। কিন্তু গোয়েন্দাদের কপাল খারাপ, ওদের সাথে দেখা হয়ে গেল ফগের।  
&#8216;কি ব্যাপার? সবাই এভাবে কোথায় যাচ্ছ?&#8217; জানতে চাইল সে।  
লোকটাকে দেখেই জিনার মেজাজ খারাপ হয়ে গেছে। বলল, &#8216;সেটা আপনাকে বলতে যাব কোন দুঃখে?&#8217;  
&#8216;মুখ সামলে কথা বল মেয়ে!&#8217; রেগে গেল ফগ।  
রাফি ঘাউ করে সামনে বাড়তেই তাড়াতাড়ি সাইকেলে চেপে চলে গেল। হাসতে লাগল ছেলেমেয়েরা।  
কিশোর তাড়া দিল, &#8216;জলদি চল। এমনিতেই দেরি হয়ে গেছে।&#8217;  
ওরা খেয়ালই করল না চুপিচুপি ওদের পিছু নিয়েছে ফগর‍্যাম্পারকট!

**৮**  
ডাক্তারের কাছে পৌঁছে ছেলেটির সাথে কিছু বলার আগেই ফগও পৌঁছে গেল। বাধ্য হয়ে ডাক্তার ফগকে সবকিছু খুলে বললেন। গোয়েন্দারা খুবই রেগে গেছে কিন্তু কিছু করার নেই।  
ছেলেটার নাম জিজ্ঞেস করল ফগ।  
উত্তর নেই।  
আরো কয়েকবার একই প্রশ্ন করার পর ধৈর্য হারাল ফগ, &#8216;ঝামেলা! বোবা নাকি?&#8217;  
ফ্যালফ্যাল করে তাকিয়ে রইল ছেলেটি। গোয়েন্দারাও যারপরনাই হতাশ!  
&#8216;এখন কি করবেন মি. ফগর‍্যাম্পারকট?&#8217; প্রশ্ন করলেন ডাক্তার। &#8216;ছেলেটার দায়িত্ব কে নেবে?  
ফগ কিছু বলার আগেই জিনা অনুরোধ করল যে যতদিন না সুস্থ হয় ছেলেটিকে তাদের বাড়িতে রেখে চিকিৎসা করাতে।  
ফোন করে কেরি আন্টির মতামত নেয়া হল। তাঁর ও আপত্তি নেই।  
ছেলেটিকে সঙ্গে নিয়ে বাড়ি ফিরল ছেলেমেয়েরা।  
\***  
গেস্টরুমে ছেলেটিকে রেখে বেরিয়ে যেতে যাবে ওরা, অমনি ডেকে উঠল ছেলেটি, &#8216;শোন একটু! দরজাটা বন্ধ কর প্লিজ।&#8217; ফিসফিসিয়ে বলল ছেলেটি।  
অবাক হলেও তখনই কোন প্রশ্ন না করে দরজা লাগিয়ে ছেলেটির কাছে এসে বসল চারজনে। রাফিও উৎসুক চোখে চেয়ে আছে।  
&#8216;খাইছে! তুমি তো কথা বলতে পার দেখি।&#8217;  
মুচকি হাসল ছেলেটি। তার পরিচয় দিল, নাম রনি। ওয়ার্টমুরের মাঠের প্রান্তে এক বিশাল খামারবাড়িতে থাকে সে। বিরাট ধনী পরিবারের সন্তান।  
&#8216;পুলিশের কাছে কিছু বললাম না কেন ভেবে অবাক হচ্ছ তো?&#8217; রনি জিজ্ঞেস করল।  
মাথা ঝাঁকাল চারজনেই।  
&#8216;উইলিয়াম ববর‍্যাম্পারকট আমার বন্ধু। ও আমাকে তার চাচার কথা সবই বলেছে। আমি জানি লোকটা কেবল ভজঘট পাকায়। তাই কিছু বলিনি।&#8217;  
&#8216;বব তো আমাদের ও বন্ধু! &#8216; দ্রুত নিজেদের পরিচয় জানাল ওকে রবিন।  
লাফিয়ে উঠল ছেলেটি। &#8216;তোমরাই বিখ্যাত তিন গোয়েন্দা? আর তুমি নিশ্চয়ই জিনা আর ও রাফিয়ান। ববের মুখে তোমাদের কথা অনেক শুনেছি। একদম ঠিক সময়ে দেখা পেয়ে গেলাম তোমাদের।&#8217;  
&#8216;ঠিক সময়ে মানে?&#8217; জিনার প্রশ্ন।  
&#8216;এখানে এভাবে আসলাম কিভাবে জানতে চাও তো? শুন তাহলে&#8230;&#8217;

**৯**  
&#8216;আমার বাবার ফার্ম ছাড়াও আরো অনেক ব্যবসা আছে। ছোটবেলা থেকেই প্রাচুর্যে বড় হয়েছি আমি। বাড়িতে অনেক কাজের লোক। কদিন আগে ফার্মের কাজে একজন নতুন লোককে রাখা হয়েছে। আর দশজন কাজের লোকের মতই আচরণ ছিল তার। সন্দেহজনক কোন আচরণ করেনি। দুইদিন আগে সে এসে বলল, কোন একটা গুরুত্বপূর্ণ কাজে আমাকে তার সাথে শহরে যেতে হবে। বাবা মাঝে মাঝে কাজে পাঠান আমাকে। তাই কোনরকম সন্দেহ না করে তার সাথে চলে গেলাম। আর গিয়েই পড়লাম বিপদে। আমাকে যে কিডন্যাপ করার জন্য নিয়ে গেছে তাতো আমি ঘুণাক্ষরেও কল্পনা করিনি। গাড়িতে উঠে কিছুদূর যাওয়ার পর যেই একটা নির্জনমত জায়গা আসল, অমনি নাকে ক্লোরোফর্ম চেপে ধরল একটা লোক। গাড়ির বুটে লুকিয়ে ছিল সে। অজ্ঞান করে হেরিং বীচের একটা গোপন আস্তানায় লুকিয়ে রাখল আমাকে। জ্ঞান ফেরার পর দেখি একটা ঘরে বন্দি আমি। খাবার দিতে যে লোকটা আসল সে নেহাতই বোকা। ওকে কাবু করে পালালাম আমি। কিন্তু আমার পিছু লেগে গিয়েছিল ওরা। শেষপর্যন্ত ডুব সাঁতার দিয়ে চললাম। গোবেল বীচের পাড়ে এসেই জ্ঞান হারালাম। পরের কাহিনী তো তোমরা জানোই।&#8217; একটানা এতকথা বলে থামল রনি।  
&#8216;বাড়িতে দুশ্চিন্তা করছেন নিশ্চয়ই। ফোন দিয়ে জানিয়ে দাও।&#8217; এতক্ষণে কথা বলল কিশোর।  
রনি তার বাবাকে ফোন দিয়ে জানিয়ে দিল ও নিরাপদে আছে। বাড়িতে মুক্তিপণ চেয়ে চিঠি গেছে। দশ লাখ ডলার চেয়েছে!  
&#8216;জায়গাটা আমাদের চিনিয়ে দিতে পারবে রনি?&#8217; আবার জিজ্ঞেস করল কিশোর।  
&#8216;কেন, ধরার ইচ্ছে? অবশ্যই পারব। বাহ! তিন গোয়েন্দার একটা অভিযানে সঙ্গী হতে পারব!&#8217; খুশি হয়ে বলল রনি।  
&#8216;কিন্তু, রনি পালিয়ে আসার পর ও কি ওই জায়গাতেই থাকবে ওরা?&#8217; প্রশ্ন তুলল জিনা।  
&#8216;এটা ওদের মূল আস্তানা। সহজে ছাড়বে বলে মনে হয়না। আর এরা শুধু কিডন্যাপার ই নয়। আরো অন্যান্য অপরাধ করে। আমি যেদিন পালিয়ে আসলাম সেদিন ও অন্য কিছু একটা করতে গিয়েছিল ওরা। নাহলে এত সহজে পালাতে পারতাম না আমি। &#8216; রনি জানাল।  
&#8216;আর ক্রিমিনালদের না পেলেও কোন না কোন সূত্র পেয়েই যাব ওদের ধরার জন্য!&#8217; বলল রবিন।  
&#8216;ঠিক।&#8217; একমত হল কিশোর আর মুসাও।  
&#8216;হুফ&#8217; করে সায় জানাল রাফিয়ান ও। ঠিক হল ওইদিন রাতেই অভিযানে বেরুবে গোয়েন্দারা।

**১০**  
রাত নামতেই চুপিচুপি বেরিয়ে পড়ল পাঁচজনে। সাথে অবশ্যই রাফিয়ান। মি এবং মিসেস পারকার যাতে টের না পান, সেজন্য সামনের দরজা দিয়ে না বেরিয়ে পেছন দিকে বের হয়েছে ওরা। সাইকেলে করে যাচ্ছে, মুসার সাইকেলের পেছনে রনি বসেছে।  
বেশ দূরে হেরিং বীচ। অনেকক্ষণ টানা সাইকেল চালিয়ে অবশেষে জায়গায় পৌঁছল ওরা। সাইকেলগুলো এক জায়গায় লুকিয়ে রেখে খুব সন্তপর্ণে রনির দেখানো পথ ধরে এক সারিতে এগুলো কিশোর, জিনা, তার পাশে রাফি, মুসা এবং রবিন।  
জংলা জায়গা। গাছপালা, ঝোপঝাড়ে ভরা। চটাস করে একটা মশা মারল মুসা। &#8216;আহ, আস্তে!&#8217; মৃদু ধমক দিল কিশোর ওকে।  
কারো চোখে পড়ার ভয়ে টর্চ জ্বালতে পারছেনা। অন্ধকারে এগুতে গিয়ে একটা গাছের শিকড়ে পা বেঁধে পড়তে গিয়ে সামনে থাকা কিশোরের শার্ট খামচে ধরে আটকাতে চাইল জিনা।  
বেমক্কা টানে কিশোর নিজেই পড়ে যাচ্ছিল। কোনমতে সামলিয়ে জিনাকে টেনে তুলল।  
রাফি ডেকে ওঠার আগেই ওর মাথায় চাপড় দিয়ে চুপ করতে বলল ওকে জিনা।  
আরো সতর্ক হয়ে পা বাড়াল ওরা।  
\***  
একটা পোড়োবাড়ির সামনে আবছা আঁধারে এসে দাঁড়াল ওরা।  
&#8216;এই যে&#8217; ফিসফিসিয়ে বলল রনি। &#8216;এখানেই আটকে রেখেছিল আমাকে। এর নিচে পাতাল ঘর আর সুড়ঙ্গ আছে। সুড়ঙ্গপথ এ এগুলে নদী পাওয়া যায়। যে পথে আমি পালিয়েছিলাম।&#8217;  
&#8216;এখন কি করব? কেউ আছে কিনা কিছুই তো বুঝতে পারছি না।&#8217; রবিন বলল।  
&#8216;চল গিয়ে পুলিশকে জানাই!&#8217; মুসার প্রস্তাব।  
&#8216;কি জানাব? কেউ আছে কিনা তা না দেখেই চলে যাব?&#8217; কিশোর রাজি না।  
&#8216;ভেতরে ঢুকব?&#8217; মাঝে মাঝে দুঃসাহসী হয়ে ওঠে জিনা।  
&#8216;সোজা গিয়ে শত্রুগুহায় ঢুকব না তো?&#8217; রবিনের প্রশ্ন।  
&#8216;ঢুকবে কি, ঢুকেই তো পড়েছ!&#8217; পেছন থেকে বলে উঠল একটা কণ্ঠ। &#8216;আবার ফিরে এলে রনি? বোকা ছেলে! দশ লাখ ডলার টা পেয়েই যাব মনে হচ্ছে!&#8217;  
বিমূঢ় হয়ে গেছে গোয়েন্দারা। এত সতর্ক থেকেও ধরা পড়ে গেল!  
সামনে বেরিয়ে এল লোকটা। এই লোকই রনিকে কিডন্যাপ করেছিল। লোকটার হাতে একটা পিস্তল।  
&#8216;যাও, ঢুক সবাই গিয়ে! কোন চালাকির চেষ্টা করবে না।&#8217;  
এমন সময় রাফিয়ান ঝাঁপিয়ে পড়তে গেল লোকটার উপর।কিন্তু তৈরি ছিল লোকটা। পিস্তলের বাঁট দিয়ে এক বাড়ি মারতেই নেতিয়ে পড়ল রাফি।  
&#8216;শয়তান!&#8217; রাগে চেঁচিয়ে উঠে লোকটার দিকে এগুতে চাইল জিনা। ওকে টেনে ধরে রাখল মুসা আর কিশোর।  
&#8216;গুড! কথামত চললে মরবে না।যাও ঢুক।&#8217; পিস্তল নাচিয়ে বলল লোকটা।  
জিনা কাঁদছে।  
প্রচণ্ড রাগে শক্ত হয়ে গেছে মুসার মুঠো।  
ঝড়ের গতিতে চালু হয়ে গেছে কিশোরের মগজ।  
রনি আর রবিন চুপ।  
রাফি ওভাবেই পড়ে রইল।

**১১**  
&#8216;আচ্ছা বিপদে পড়লাম!&#8217; তিক্ত কণ্ঠে বলল মুসা। হাত-পা বেঁধে এক অন্ধকার কুঠুরীতে ফেলে রাখা হয়েছে তাকে।  
একই অবস্থা বাকি চারজনের ও।  
&#8216;বসে থাকলে বিপদ কাটবে না। এস বাঁধন খোলার চেষ্টা করা যাক। মুসা, তুমি কই? আমার কাছে আসতে পারবে?&#8217; কিশোর বলল।  
&#8216;কিভাবে আসব? নড়তেই তো পারছিনা। তোমার পাশে কে?&#8217; মুসা জিজ্ঞেস করল।  
&#8216;একপাশে জিনা, অন্যপাশে রনি। আচ্ছা দেখি রনির সাথে চেষ্টা করে।&#8217; জিনার যা অবস্থা ওকে আর বিরক্ত করতে মন চাইল না কিশোরের। সবসময় ও আর মুসা উলটো ঘুরে দড়ি খোলার চেষ্টা করে। ব্যাপারটা অভ্যেস হয়ে গেছে ওদের। রনির এসব অভ্যেস নেই, তাই মুসাকে খুঁজছিল কিশোর।  
&#8216;আমি আর রবিন ও খোলার চেষ্টা করছি।&#8217; বলে মুসা রবিনকে বলল উলটো ঘুরতে।  
জিনা এখনো কাঁদছে। এত জোরে মাথায় বাড়ি মেরেছে রাফির! কিছু না হলে এতক্ষণে চলে আসার কথা ওদের কাছে। আবার আরেকটা কথা ভেবে ভয় ও পাচ্ছে, আসার চেষ্টা করলে মেরেই ফেলবে এবার কিডন্যাপার রা। সবমিলিয়ে খুবই দুশ্চিন্তা আর কষ্টের মধ্যে আছে ও।  
অনেকক্ষণ চেষ্টা করার পর দড়ি খুলতে সক্ষম হল মুসা আর রবিন। এরপর বাকিদের বাঁধন খুলে দেয়াটা ব্যাপারই না।  
মুক্ত হওয়ার পর টর্চ জ্বালল কিশোর। একটাই দরজা, বাইরে থেকে বন্ধ। ঘরটা বেশ বড়। অন্য প্রান্তে আলো ফেলতেই চমকে গেল ওরা।  
দূরের কোণে একটা খাটিয়া পাতা, আর তাতেও হাত-পা বেঁধে ফেলে রাখা হয়েছে এক মাঝবয়েসী দাঁড়িওয়ালা লোককে! লোকটা হয় অজ্ঞান হয়ে আছে অথবা ঘুমুচ্ছে।  
কাছে গিয়ে দেখল ওকে কিশোর। সঙ্গীদের দিকে ফিরে ঘোষণা করল,&#8217; ইনিই প্রফেসর গিলবার্ট!&#8217;

**১২**  
হা হয়ে গেল অন্যরা।  
মানে কি? তাহলে যাকে দেখল ওরা গোবেল বীচে তিনি কে ছিলেন?  
&#8216;খাইছে! কি বলছ?&#8217; মুসা হতবাক।  
&#8216;ঠিকই বলছি। ওই লোক আসল প্রফেসর নন, সেটা আমার দেখামাত্রই মনে হয়েছিল। আচরণটা অদ্ভুত ছিল। তারপরের দিন আংটির দাগ না দেখে আরো বেশি করে মনে হচ্ছিল সেটা আমার।&#8217; কিশোর বলল।  
কথাবার্তায় জেগে উঠেছে লোকটা।  
&#8216;হাল্লো, তোমরা কারা? তোমাদের ও ধরে এনেছে নাকি?&#8217; জানতে চাইলেন তিনি।  
&#8216;হ্যাঁ, প্রফেসর&#8217; জবাব দিল কিশোর।  
&#8216;তোমরা আমার পরিচয় জানো?&#8217; অবাক হলেন তিনি।  
সেদিন সকালের ঘটনাটা খুলে বলল তাঁকে গোয়েন্দারা।  
&#8216;হুম। শয়তানটা আমাকে সরিয়ে আমার ঘরের দখল নিয়েছে।&#8217; স্বগতোক্তি করলেন তিনি।  
&#8216;সম্ভবত আপনার মূল্যবান কিছু হাতাতে চায়!&#8217; অনুমান করল কিশোর।  
&#8216;কি হয়েছিল খুলে বলবেন?&#8217; অনুরোধ করল রবিন।  
তার আগে নিজেদের আর রনির পরিচয় এবং ওদের আটকা পড়ার ঘটনা জানাল।  
&#8216;আমি নিজেই আমার সর্বনাশের মূলে। গোবেল বীচে আসাতক কারো সাথে ভাল করে মিশিনি। আসলে জরুরি একটা কাজে ব্যস্ত ছিলাম আমি। গোবেল বীচে আসার সপ্তাহখানেক পর হ্যান্স মানে আমার কাজের লোক সেজে যে শয়তানটা ছিল সে যেচে এসে কাজ চাইল। আমিও ভাবলাম, একা থাকি, রান্না ইত্যাদি কাজে বেশ সময় নষ্ট হয়। ওকে রেখে দিলাম। ওও বেশি বাইরে যেত না। যার কারণে আমার ছদ্মবেশ ধরে পার পেয়ে গেছে!&#8217; থামলেন প্রফেসর।  
চেনার সাথে সাথে দড়ি খুলে দিয়েছিল ওরা। এখন নামলেন তিনি খাটিয়া থেকে।  
&#8216;কিন্তু আপনাকে আটকে রেখেছে কেন?&#8217; জিজ্ঞেস করল রবিন।  
&#8216;আমি একটা গবেষণা করছিলাম। ব্যাপারটা গোপনীয় তাই খুলে বলতে পারছি না। কিন্তু এটাতে সফল হলে যেকোন রোগ সারাবার ক্ষমতা পেয়ে যাবেন ডাক্তাররা। মানবকল্যাণে অশেষ অবদান রাখবে।&#8217; বললেন তিনি।  
&#8216;ফর্মুলা চাইছে?&#8217; শান্তকণ্ঠে জানতে চাইল কিশোর।  
&#8216;এবং আপনি দিতে রাজি নন।&#8217; ধরে ফেলেছে রবিন ও।  
এ কারণেই বন্দি করা হয়েছে তাঁকে।

**১৩**  
&#8216;রনি যে রাতে পালাল ওই রাতেই তারমানে প্রফেসরকে কিডন্যাপ করা হয়েছে।&#8217; মন্তব্য করল মুসা।  
&#8216;কিন্তু কাজের লোক প্রফেসর সেজে রয়ে গেল কেন ও বাড়িতে?&#8217; রনির প্রশ্ন।  
জবাবটা দিলেন প্রফেসর। &#8216;আমার বাড়িতে রয়ে গেছে ফর্মুলার জন্য। কিন্তু সেটা পাবেনা। আমি লিখিনি। যা আছে সব মাথায়। সেকারণেই আমাকে আটকে রেখেছে।&#8217;  
&#8216;আরেকটা ব্যাপারেও খটকা। কাজের লোক প্রফেসর সেজে কেন সবাইকে জানাতে গেল যে কাজের লোকটা আংটি চুরি করে পালিয়ে গেছে?&#8217; রবিনের প্রশ্ন।  
&#8216;সন্দেহ হটানোর জন্য এ কাজ করেছে। কাজের লোক নিজে থেকে প্রফেসর কিডন্যাপ হয়ে গেলে সেটা সবার চোখে পড়ত। সেও ওই বাড়িতে থেকে আর খোঁজ চালাতে পারত না। আর কোন কারণ ছাড়া কেনই বা চাকরকে তাড়াতে যাবেন প্রফেসর? তাই এই চুরির নাটক। তবে একটু বাড়াবাড়ি করে ফেলেছে সে বেশি বিশ্বাসযোগ্য করতে গিয়ে। চেঁচামেচি করে পুলিশকে জানিয়ে সাথে আমাদেরকেও জানিয়ে ভুল করে ফেলেছে। নাহলে কেউ জানতেই পারত না।&#8217; কিশোর সবকিছু বুঝিয়ে বলে থামল।  
&#8216;তার তো আর জানা ছিল না যে বিখ্যাত তিন গোয়েন্দা উপস্থিত থাকবে ওখানে।&#8217; প্রশংসায় পঞ্চমুখ রনি।  
&#8216;হয়েছে, হয়েছে আগে এখান থেকে বের তো হই!&#8217; কিশোর বলল।  
&#8216;মনে হচ্ছে সে প্ল্যান ও করে ফেলেছ?&#8217; রবিনের প্রশ্ন।  
একে একে সবার মুখের দিকে তাকাল কিশোর। জিনা এখন পর্যন্ত একটা কথাও বলেনি। ওর আর রাফির জন্য দুঃখ হল তার। বাকি সকলের চোখে আগ্রহ। এমনকি প্রফেসর গিলবার্ট ও আগ্রহ নিয়ে তাকিয়ে আছেন।  
সকলকে কাছে আসতে ইঙ্গিত করল কিশোর। &#8216;শুন তাহলে&#8230;&#8217;

**১৪**  
কিশোরের প্ল্যানটা অতি সরল। তবে কাজ হবে বলেই মনে হয়। কিছুক্ষণ পর খাবার নিয়ে আসল এক লোক। সেদিন রনিকে যে খাবার দিতে এসেছিল সেই। কিশোরের প্ল্যান মোতাবেক সবাই যার যার জায়গায় এমনভাবে বসে রইল যাতে দেখে বোঝা যায় না যে ওদের দড়ি খুলে ফেলেছে। প্রফেসর ও একইভাবে শুয়ে রইলেন। খাবার দিয়ে দরজা বন্ধ করে চলে গেল লোকটা।  
&#8216;ঠিক বিশ মিনিট পর থালা-বাসন ফেরত নিতে আসবে।&#8217; জানালেন প্রফেসর।  
খাবার কিছুই না। লম্বা লম্বা কতগুলো পাত্রে পাতলা স্যুপ। এতই পাতলা করেছে যেন স্ট্র দিয়ে খাওয়া যায়। হাতের বাঁধন না খুলে দেওয়ার জন্য এই ব্যবস্থা।  
&#8216;কুইক&#8217; কিশোর বলল। &#8216;যা দিয়েছে তাড়াতাড়ি খেয়ে নাও সবাই।&#8217;  
খাবার শেষ করে কিশোর আরর রবিন চলে এল দরজার পাশে একটা দড়ি নিয়ে। আড়াআড়ি দড়ি ধরে দরজার দুপাশে দাঁড়িয়ে রইল ওরা। মুসা কিশোরের পাশে ঘাপটি মেরে আছে। লোকটা দরজা খুলে ঢুকতে গিয়েই দড়িতে পা বেঁধে হুমড়ি খেয়ে পড়বে আর সেই ফাঁকে টর্চ কেড়ে নিয়ে রনির বলে দেয়া গোপন পথ ধরে পালাবে মুসা। পুলিশ সহ ফিরে আসা পর্যন্ত বাকি অপরাধীদের এখানেই আটকে রাখবে বাকিরা। যেভাবেই হোক।  
\***  
প্ল্যান মোতাবেক কাজ শুরু হল। সহজেই লোকটাকে বোকা বানিয়ে মুসা বেরিয়ে গেল। লোকটাকে বেঁধে মুসার জায়গায় বসিয়ে রাখল বাকিরা। মাথায় আঘাত পেয়ে অজ্ঞান হয়ে গেছে সে। খানিকপর লোকটাকে খুঁজতে এসে দরজা খোলা দেখে হা হা করে ছুটে এল আরেকজন। একেই একইভাবে আটকাল গোয়েন্দারা। এ সেই কাজের লোক হ্যান্স।  
তাকে জেরা করে আর পুলিশের ভয় দেখিয়ে বেশ কিছু তথ্য জোগাড় করল কিশোর। কিডন্যাপিং এর সাথে সাথে মূল্যবান তথ্য চুরি করে চড়া দামে বিক্রি করাও এদের আরেকটা পেশা। মোট পাঁচজন মিলে দল চালায় ওরা।  
হ্যান্সই নেতা। একেবারে নতুন এরা এ লাইনে। সকলেই স্থানীয়। তবে নতুন হলে কি হবে শয়তানিতে কম যায় না কেউই।  
বাইরে মাত্র তিনজন আছে শুনে সাহস বেড়ে গেল কিশোরের। এখনো জানে না যে ওদের দুইজন ধরা পড়ে গেছে। কিন্তু জানলেই পালাতে পারে। তাই জিনা, রনি আর প্রফেসরকে দুই কিডন্যাপার এর পাহারায় রেখে কিশোর আর রবিন বেরুল বাকি তিনজনের খোঁজে।

**১৫**  
ওদিকে মুসা সুড়ঙ্গপথ এ এগোতে এগোতে গিয়ে নদী।পেয়েছে। সাঁতরে এগুচ্ছে গোবেল বীচের দিকে। কিছুক্ষণ পর পৌঁছে গেল গোবেল বীচের পাড়ে, যেখানে রনিকে পেয়েছিল ওরা। পানিতে নেমে কাপড় খুলে মাথায় বেঁধে নিয়েছিল। ভিজেনি। দ্রুত কাপড় পরে প্রায় দৌড়ে এগুলো শেরিফের বাড়ির দিকে। ঘুম থেকে ডেকে তুলে সবকথা জানাল তাঁকে মুসা। একটা মূহূর্ত দেরি না করে হেরিং বীচের পুলিশকে জানালেন তিনি। নিজেও রওয়ানা হলেন মুসাকে নিয়ে।  
\***  
মাথায় বাড়ি খেয়ে জ্ঞান হারিয়ে ফেলেছিল রাফি। খানিকক্ষণ পর হুশ আসে তার, জিনাদের গন্ধ অনুসরণ করে কিছুদূর এগিয়ে গিয়ে সেই ঘরটার দরজাও পায় যেখান দিয়ে তিনগোয়েন্দা আর জিনাদেরকে নিয়ে যাওয়া হয়েছিল। কিন্তু দরজা বন্ধ থাকায় আর পাহারায় দুইজন লোক থাকায় দুর্বল শরীর নিয়ে একা কিছু করতে যায় নি সে। বুদ্ধিমান আর প্রভুভক্ত কুকুরটা লুকিয়ে আছে মনিবের দেখা পাওয়ার আশায়।  
\***  
কিশোর আর রবিন খুঁজতে বের হয়েছে। কিছুদূর এগিয়েই দেখল একটা লোক একটা ঘর থেকে বেরিয়ে এদিকেই আসছে। চট করে লুকিয়ে পড়ল দুজন। কায়দামত লোকটাকে ধরে সহজেই বন্দি করে ফেলল তাকেও। কি আছে ঘরটায় দেখতে চলল ওরা।  
একটা আলমারির ভেতরে অনেক চোরাই মাল খুঁজে পেল ওরা। হঠাৎ পেছনে দরজার আওয়াজ হল।  
পিস্তল হাতে লোকটা যে ওদের বন্দি করেছিল সে আবার ঢুকেছে। সরার সময় পেল না দুই গোয়েন্দা। পিস্তলের সামনে অসহায়!  
\***  
কিশোর আরর রবিনের এভাবে বেরিয়ে যাওয়াটা শঙ্কিত করে তুলেছে জিনাকে। ওর মন বলছে কোন বিপদে পড়বে ওরা। শেষে প্রফেসর আর রনিকে পাহারায় রেখে বেরিয়ে পড়ল ওও।

**১৬**  
এমন বেকায়দায় পড়বে কিশোর আর রবিন ভাবেনি।  
নিজের উপরই রেগে গেছে কিশোর। রনিদের ফার্মের এই লোকটার কাছে যে পিস্তল আছে সেটা ভুলে গিয়েছিল বলে।  
&#8216;কি ভেবেছিলে? পার পেয়ে যাবে? ভিকি, ভিকি!&#8217; দরজায় দাঁড়ানো অপর লোকটাকে ডাকল সে। &#8216;যাও তো, বসদেরকে আটকে ফেলেছে বিচ্ছুগুলো। খুলে দাও তো গিয়ে।&#8217; কিশোর আর রবিনের দিকে পিস্তল তাক করে রেখে সঙ্গীকে নির্দেশ দিল সে।  
অন্য দরজাটার আড়ালে দাঁড়িয়ে জিনা দেখল এসব। যেই লোকটা দরজা পার হতে যাবে অমনি ল্যাং মেরে ফেলে দিয়ে গাল দিয়ে উঠল &#8216;শয়তান&#8217; বলে।  
ওদিকে খোলা দরজা পেয়ে আর জিনার গলা শুনেই রাফি তীরবেগে ছুটে এসে পিস্তলধারীর ঘাড় কামড়ে ঝুলে পড়ল! পিস্তল ছুটে গেল তার হাত থেকে।  
&#8216;রাফি!&#8217; আনন্দে কেঁদে ফেলল জিনা। &#8216;বেঁচে আছিস তুই!&#8217; কুকুরটাকে জড়িয়ে ধরল সে। রাফিয়ান ও জিনার নাক, গাল চেটে দিতে লাগল।  
পিস্তল টা কুড়িয়ে নিয়েছে রবিন।  
&#8216;ঠিক সময়ে জিনা আর রাফি না আসলে আজকে বিপদ হত আবার!&#8217; রাফির মাথা চাপড়ে আদর করে দিল রবিন।  
রবিনের হাত থেকে পিস্তলটা নিয়ে নিল কিশোর। দুই চোরকে বাধ্য করল তাদের অন্য সঙ্গীদের কাছে যেতে। পাঁচজনকে একসাথে বেঁধে পিস্তল নিয়ে পাহারায় বসল।  
&#8216;চালাকির চেষ্টা করলেই গুলি। পায়ে। আজীবনের জন্য খোঁড়া হবেন। রাফিকে আর জিনাকে যে কষ্ট দিয়েছেন তার তুলনায় শাস্তি কমই দিচ্ছি আমরা। পুলিশ আসা পর্যন্ত এভাবেই থাকুন।&#8217; হুমকি দিল সে।  
জ্বলন্ত চোখে তাকাল চোরের দল। কিন্তু কিছু করার নেই আর।  
\***  
কিছুক্ষণ পর মুসা পুলিশ নিয়ে হাজির হল। চোরেদের বমাল গ্রেপ্তার করলেন পুলিশেরা। গোয়েন্দাদের অনেক প্রশংসা করলেন। তিন গোয়েন্দা, জিনা, প্রফেসর আর রনিকে যার যার বাড়ি পৌঁছে দিলেন অফিসারেরা। যাওয়ার আগে সাইকেল নিতে ভুলেনি ওরা। রনি দাওয়ার দিয়ে গেছে ওদের ফার্মে বেড়াতে যাওয়ার জন্য। যাবে কথা দিয়েছে কিশোরেরা। প্রফেসর ও অনেক ধন্যবাদ দিয়ে লাঞ্চের দাওয়াত দিয়েছেন। মুসার হাসি দেখে কে!  
ভোর হয়ে গেছে। সূর্যের সোনালি কিরণে চারপাশ সোনালি লাগছে। নতুন এক দিনের শুরু হতে যাচ্ছে। হয়ত নতুন কোন রহস্যের ও। রাফির মাথায় হাত বুলাতে বুলাতে জিনার দিকে তাকাল কিশোর। হেসে বলল, &#8216; ধন্যবাদ দিতে ভুলে গিয়েছিলাম। থ্যাংক ইউ ,জিনা।&#8217;  
উত্তরে কেবল হাসল জিনা। সুন্দর, মিষ্টি হাসি।