---
id: 1246
title: 'রিভিউ : ভলিউম ৪/১'
date: 2018-10-09T15:43:26+00:00
author: নাসিহা ইসলাম
layout: post
guid: https://tingoyenda.org/?p=1246
permalink: /review-volume-4-1/
categories:
  - রিভিউ
tags:
  - Tin Goyenda Book Review
  - ছিনতাই
  - তিন গোয়েন্দা রিভিউ
  - ভীষণ অরণ্য
---
<table border="1" style="border-collapse: collapse; width: 100%; height: 184px;">
  <tr style="height: 184px;">
    <td style="width: 100%; text-align: center; height: 184px;">
      <h3>
        <strong>রিভিউ &#8211; ভলিউম ৪/১</strong>
      </h3>
      
      <h3>
        <span style="color: #339966;">ছিনতাই, ভীষণ অরণ্য ১, ভীষণ অরণ্য ২</span>
      </h3>
      
      <p>
        রিভিউ লেখিকা : <a href="https://facebook.com/nasiha.islam.98" rel="noopener" target="_blank">নাসিহা ইসলাম</a></td> </tr> </tbody> </table> 
        
        <h3>
        </h3>
        
        <h3>
          <strong>ছিনতাই</strong>
        </h3>
        
        <p>
          <span style="color: #339966;">ব্যাক্তিগত রেটিং- ৮.৫/১০</span>
        </p>
        
        <hr />
        
        <h3>
          <span style="text-decoration: underline;">কাহিনী সংক্ষেপ</span>
        </h3>
        
        <p style="text-align: justify;">
          প্লেনে করে দক্ষিণ আমেরিকার রিও ডি জেনিরোতে ছুটি কাটাতে যাচ্ছিল <a href="https://3goyenda.com/georgina-parker/" rel="noopener" target="_blank">জিনা</a>, সাথে তিন গোয়েন্দা আর রাফি। কিন্তু নির্ঝঞ্ঝাটে গন্তব্যে পৌঁছাতে পারল না ওরা, হাইজ্যাক হলো ওদেরকে বহনকারী প্লেন।
        </p>
        
        <p style="text-align: justify;">
          রিও তে পৌঁছে প্লেনের সবাইকে নিরাপদে নামিয়ে দিলেও জিম্মি হিসেবে জিনাকে আটকে রাখল তিন হাইজ্যাকার। ঘটনাচক্রে প্লেনে রয়ে গেল তিন গোয়েন্দা আর রাফিও। হাইজ্যাকারদের উদ্দেশ্য ছিল না ওদের কোনো ক্ষতি করার, তাই খুব সহজেই ভাব হয়ে গেল ওদের। কিন্তু বিপদ পিছু ছাড়লো না ওদের। যান্ত্রিক গোলযোগ আর চালকের অদক্ষতার কারণে ঘন জঙ্গলের মাঝে ক্র্যাশ ল্যান্ড করল ওই প্লেন।
        </p>
        
        <p style="text-align: justify;">
          কিন্তু এখানেই শেষ নয়, মড়ার উপর খাঁড়ার ঘা হিসেবে যোগ হলো আরেক নতুন বিপদ, জঙলী জিভারো ইন্ডিয়ানদের হাতে ধরা পড়লো ওরা। জিভারোদের গাঁয়ে যাওয়ার কিছুদিন পর ওরা জানতে পারলে বহু বছর পুরনো এক কিংবদন্তির ব্যাপারে। অদ্ভুত এক ধাঁধা,যার সমাধান করতে পারলে সন্ধান মিলবে একচোখা চন্দ্রদেবীর। রহস্যের গন্ধ পেল কিশোর, সমাধান করতে চাইল ওই ধাঁধা। গাঁয়ের সর্দারকে জানালো যে ওরা ধাঁধার সমাধান করে দেবীকে উদ্ধার করতে ইচ্ছুক, কিন্তু বিনিময়ে মুক্তি দিবে হবে ওদেরকে।
        </p>
        
        <p style="text-align: justify;">
          তারপর? ওরা কি পারবে ওই ধাঁধার সমাধান করতে? ফিরে আসতে পারবে সভ্য জগতে?
        </p>
        
        <h3 style="text-align: justify;">
          <span style="text-decoration: underline;">মতামত</span>
        </h3>
        
        <p style="text-align: justify;">
          গল্পের অন্যান্য বিষয় তো বাদই, বন্ধুর জন্য নিজেদের জীবনের ঝুঁকি নেয়ার এই একটা ব্যাপারই আপনাকে বাধ্য করবে গল্পটাকে পছন্দ করতে, তিন গোয়েন্দাকে ভালোবেসে ফেলতে। এই গল্পে আবারো পরিচয় পাওয়া যাবে <a href="https://3goyenda.com/kishor-pasha/" rel="noopener" target="_blank">কিশোরের</a> ক্ষুরধার বুদ্ধির, <a href="https://3goyenda.com/robin-milford/" rel="noopener" target="_blank">রবিনের</a> বই পড়ে অর্জিত জ্ঞানের; দেখা যাবে <a href="https://3goyenda.com/musa-aman/" rel="noopener" target="_blank">মুসা</a> আর জিনার ছোটো ছোটো মিষ্টি ঝগড়া।
        </p>
        
        <h3 style="text-align: justify;">
          <strong>ভীষণ অরণ্য ১ ও ২</strong>
        </h3>
        
        <p style="text-align: justify;">
          <span style="color: #339966;">ব্যাক্তিগত রেটিং- ৯/১০</span>
        </p>
        
        <hr />
        
        <h3 style="text-align: justify;">
          <span style="text-decoration: underline;">কাহিনী সংক্ষেপ</span>
        </h3>
        
        <p style="text-align: justify;">
          এডভেঞ্চারের নেশায় তিন গোয়েন্দা যাচ্ছে আমাজনে, সঙ্গে মুসার বাবা রাফাত আমান। ওদের লক্ষ্য ওই অঞ্চলের ম্যাপ তৈরি এবং চিড়িয়াখানা, সার্কাসের জন্য পশু-পাখি ধরা। কিন্তু যাত্রা শুরুর আগেই হুমকি দিয়ে চিঠি এলো, কিশোরের ধারণা এটা ওদের প্রতিদ্বন্দ্বী জন্তুজানোয়ার ব্যাবসায়ীর কাজ।<br /> হুমকিতে গুরুত্ব না দিয়ে ওরা যাত্রা করলো আমাজনের উদ্দেশ্যে।
        </p>
        
        <p style="text-align: justify;">
          কিন্তু শুরুতেই বাঁধল বিপত্তি। জংলী ইনডিয়ানদের হামলার মুখে পড়লো ওরা। বিষাক্ত তীর এসে বিধলো রাফাত আমানের হাতে। অনেক চড়াই উতরাই পেরিয়ে ওরা এসে পড়লো আমাজন নদীতে। বজরা চড়ে শুরু হলো ওদের আমাজন ভ্রমণ। রাফাত আমানের অবস্থা খারাপ হওয়ায় তাকে ফেরত পাঠিয়ে দেওয়া হলো আমেরিকায়। আবার নতুন নৌকা কিনে, কয়েকজন মাঝি-মাল্লা নিয়ে যাত্রার প্রস্তুতি চললো। কিন্তু বিপত্তি সেখানেও। প্রথমে নৌকা চুরির চেষ্টা পরে সামনে এসে হুমকি দেওয়া। তাও দমলো না কিশোর। বাধা আগ্রহ্য করে যাত্রা শুরু করলো অজানার পথে।
        </p>
        
        <p style="text-align: justify;">
          গোয়েন্দাদের অভিনব কৌশলে ধরা পরতে লাগলো একেরপর এক জানোয়ার, পরিচয় হলো এক নতুন বন্ধুর সাথে।<br /> কিন্তু বিপদ যেন পিছু ছাড়লো না ওদের। নৌকায় অজানা শত্রুর আক্রমণ, ইনডিয়ানদের আক্রমণের ভয়, মাঝিদের বিশ্বাসঘাতকতা!
        </p>
        
        <p style="text-align: justify;">
          তবে কি লক্ষ্য অর্জনে ব্যর্থ হবে ওরা? এখানেই কি তবে ইতি ঘটবে তিন গোয়েন্দার? নাকি প্রতিবারের মতোই সকল বিপদকে হটিয়ে দিয়ে বেঁচে ফিরবে তিন বন্ধু?
        </p>
        
        <h3 style="text-align: justify;">
          <span style="text-decoration: underline;">মতামত</span>
        </h3>
        
        <p style="text-align: justify;">
          রহস্য, অ্যাডভেঞ্চার, বন্ধুদের মাঝে খুনসুটি! কি নেই এই বইয়ে! পড়তে শুরু করলে পাঠককে নিমিষেই এক অদ্ভুত সুন্দর জগতে নিয়ে পৌঁছে দেয়ার ক্ষমতা আছে এর; তিন গোয়েন্দা সিরিজের সেরা বইগুলোর তালিকায় সহজেই স্থান করে দেয়া যায় একে। এখনো পড়া হয় নি! তাহলে দেরী কিসের! বসে যান বইখানা নিয়ে, নিজের পঠিত বইয়ের ভান্ডারে যোগ করে নিন আরো একটি অসাধারণ বই।
        </p>