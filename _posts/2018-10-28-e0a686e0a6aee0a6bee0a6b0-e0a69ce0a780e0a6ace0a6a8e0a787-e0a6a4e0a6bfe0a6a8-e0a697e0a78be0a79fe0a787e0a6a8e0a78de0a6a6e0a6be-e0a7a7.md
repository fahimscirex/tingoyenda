---
id: 1293
title: আমার জীবনে তিন গোয়েন্দা-১
date: 2018-10-28T01:34:58+00:00
author: ফারহানা খানম
layout: post
guid: https://tingoyenda.org/?p=1293
permalink: '/%e0%a6%86%e0%a6%ae%e0%a6%be%e0%a6%b0-%e0%a6%9c%e0%a7%80%e0%a6%ac%e0%a6%a8%e0%a7%87-%e0%a6%a4%e0%a6%bf%e0%a6%a8-%e0%a6%97%e0%a7%8b%e0%a7%9f%e0%a7%87%e0%a6%a8%e0%a7%8d%e0%a6%a6%e0%a6%be-%e0%a7%a7/'
categories:
  - আমার জীবনে তিন গোয়েন্দা
  - ব্লগ
tags:
  - Tin Goyenda
  - আমার জীবনে তিন গোয়েন্দা
  - তিন গোয়েন্দা
---
<table border="1" style="border-collapse: collapse; width: 100%;">
  <tr>
    <td style="width: 100%;">
      <h4 style="text-align: center;">
        <span style="color: #333399;"><strong>আমার জীবনে তিন গোয়েন্দা-১</strong></span>
      </h4>
      
      <p style="text-align: center;">
        <strong>লেখিকা: <a href="https://www.facebook.com/profile.php?id=100010117304708" target="_blank" rel="noopener">ফারহানা খানম</a></strong>
      </p>
    </td>
  </tr>
</table>

&nbsp;

দ্বিতীয় শ্রেনীতে পড়াকালীন প্রথম <span style="color: #339966;"><a href="https://3goyenda.com/" style="color: #339966;">তিন গোয়েন্দা</a></span> পাই আমার হাতে। প্রথম গল্পের নাম ছিল &#8220;জিনার সেই  
দ্বীপ &#8220;। এক নিঃশ্বাসে পড়ে ফেলেছিলাম সম্পূর্ণ গল্পটা। সেইদিন প্রথম দুপুরের খাবার বিকেলে খেয়েছিলাম  
আমি। এরপর থেকেই তিন গোয়েন্দার সাথে পথচলা। টেলিভিশন দেখতে বেশ পছন্দ করতাম আমি। কিন্তু এই টেলিভিশনের নেশা কাটাতে ঔষধের মতো কাজ করলো তিন গোয়েন্দা সিরিজ। টেলিভিশন রেখে পড়ার  
প্রতি বেশি ঝুকঁলাম। পড়া জিনিসটা কিন্তু খুব খারাপ কিছু নয় ,আস্তে আস্তে বুঝতে পারলাম। লাগাতার তিন গোয়েন্দা পড়ার জন্যই হয়তো আর দশটা সমবয়সী ছেলে মেয়েদের থেকে আমার রিডিং হয়ে উঠেছিল সাবলীল। ক্লাস থ্রি এর নতুন বইগুলো গড়গড় করে রিডিং পড়েছিলাম ক্লাসে, কোনও বাঁধা-ধরা ছাড়াই । সবার নতুন দৃষ্টি দেখতে পেয়েছিলাম ক্লাসে, আমার ওপরই ছিল সে দৃষ্টি। ছোটকাল থেকেই খুব শখ ছিল তিন গোয়েন্দার মতো আমারও অনেক বন্ধু থাকবে। কিছু বন্ধু থাকবে খুব ঘনিষ্ঠ আর কিছু থাকবে সাধারণ। যেমন তিন গোয়েন্দায় আছে <span style="color: #ff9900;"><a href="https://3goyenda.com/kishor-pasha/" style="color: #ff9900;">কিশোর</a></span>, <span style="color: #333399;"><a href="https://3goyenda.com/musa-aman/" style="color: #333399;">মুসা</a></span>, <span style="color: #00ccff;"><a href="https://3goyenda.com/robin-milford/" style="color: #00ccff;">রবিন</a></span> ওরা ঘনিষ্ঠ বন্ধু। আর টম, বিড এবং বিভিন্ন গল্পের অন্যান্য বন্ধুরা সাধারণ। মজার কথা হলো, ষষ্ঠ শ্রেণীতেই নিজের স্বপ্ন পূরণ হয়ে গেল আমার।পেয়ে গেলাম দুজন ঘনিষ্ঠ বান্ধবী। শুরু হলো তিনজনের টিম।

তিন গোয়েন্দার তিনজনকেই বেশ পছন্দ ছিল আমার। কখনও কম্পেয়ার করার সাহস হয়নি ওদের মধ্যে। আমার একটা পাগলামি ছিল, ছোটকাল থেকেই নিজেকে কখনও কিশোর আবার কখনও মুসা কল্পনা করতাম! রবিনকে অবশ্য সেভাবে নিজের মধ্যে কল্পনা করা হয়নি। কিন্তু ওদের করা হতো। যখন দুই বান্ধবীর সাথে সময় কাটাতাম তখন মুসার মতো খাই খাই আর হাস্যকর ডায়লগ ছাড়তাম। কিন্তু যখনই কোনও জরুরি পরিস্থিতি হতো, আমি কিশোর পাশার মতো আচরণ করা শুরু করতাম। একবার হলো কি আমাদের স্কুলের এক টিচারকে খুঁজতে তাঁর মায়ের বাসায় গেলাম আমরা তিন বান্ধবী। নক করলাম। এক বয়স্কা মহিলা খুলে দিল দরজা। জিজ্ঞাসা করলো, &#8220;কে তোমরা?&#8221;। আমার দুই বান্ধবী কেন জানি নতুন মানুষ দেখলে আড়ষ্ট হয়ে যেত বেশ। তাই আমিই বেশি কথা বলতাম বাইরের কারও সাথে। তো তখন আমিই জবাব দিলাম, &#8220;শিরিন ম্যাডাম আছে? উনি অবাক হয়ে বললেন, &#8220;শিরিন কে! এখানে এই নামে থাকে না কেউ। যাও, ভাগো।&#8221; মুখের ওপর দরজা লাগিয়ে দিলেন আমাদের। আমার দুই বান্ধবী হতাশ। আমি কিন্তু হতাশ নই। নিচের ঠোঁটে চিমটি কেটে কিশোরকে কল্পনায় নিয়ে এসেছি নিজের ভেতর। কিছুক্ষণ এপাশ ওপাশ হেঁটে কিশোরের মতোই মাথা খাটালাম আমি। হঠাৎ বুদ্ধি খুলে গেল আমার। হয়তো চোখ জ্বলজ্বলও করছিল তখন কিশোর পাশার মতো। দুই বান্ধবী বললো, &#8220;কি রে, চল?&#8221; আমি বললাম &#8220;যাব কেন? শিরিন ম্যাডামের সাথে দেখা করেই যাব।&#8221; আবার দরজায় নক করলাম আমি। এদিকে ভয়ে বুকটা ধকধক করছে আমার বান্ধবীদের। &#8220;আবার আমরা বকা খাবো না তো?&#8221; আমারও বুকটা ছ্যাৎ করে উঠছিল বকা খাওয়ার আশঙ্কায়। এরপরও দরজা ধাক্কা দিচ্ছিলাম কারন মনে তখন সাহস যোগান দিচ্ছিল গোয়েন্দা প্রধান, কিশোর পাশা। ঝটকা দিয়ে আবার দরজা খুললো বয়স্ক মহিলা। বলল, &#8220;আবার তোমরা?&#8221; এবার আমি একটু ভারিক্কি চালে (কিশোরের মতো) বললাম , &#8220;এটা কি রিনা ম্যাডামের বাসা? উনি আছেন বাসায়?&#8221; এবার মহিলার চোখে মুখে পরিবর্তনের আভা দেখতে পেলাম। চোখ বড় বড় করে বললো, &#8221; হ্যাঁ। রিনা আমার মেয়ে। কিন্তু বাসায় নেই এখনও। তোমরা কারা?&#8221; আমি বললাম, &#8220;আমরা ওনার ছাত্রী। স্কুলে ওনাকে সবাই শিরিন নামেই চিনে। উনি ফিরলে আমাদের কথা বলবেন ওনাকে&#8221; নিজেদের নাম বলে চলে আসলাম। শিরিন ম্যাডামের আরেকটা নাম ছিল রিনা। ওনার কোচিং এ পড়ার সময় বলেছিল একদিন। মাথা খাটিয়ে সেটাই বলে দিয়েছিলাম তখন। শিরিন হয়তো তার সার্টিফিকেট এর নাম ছিল  যা তাঁর বৃদ্ধ মায়ের মনে ছিল না। রাস্তায় এসেই খুব একচোট প্রশংসা করেছিল আমাকে আমার বান্ধবীরা। কিশোরের মতো ভঙ্গি করেই মুচকি হেসেছিলাম সেই দিন। এছাড়াও তিন গোয়েন্দার মতো সব কিছুতেই বেশ রহস্য খুঁজতাম আমি। আমার ভাইয়ের কম্পিউটার রহস্যও সমাধান করেছি আমি নিজে। বেশ বড় বলে সেই কাহিনীটা বলতে চাইছি না। কিন্তু এতে আম্মুর উপকার হয়েছিল বেশ। কিশোরের মতো মানুষকে দেখে তাঁর সম্পর্কে ধারনা করার বিষয়টাও ছোটকাল থেকেই রপ্ত করার চেষ্টা করেছি আমি। মজার কথা হলো  এখন কারো সম্পর্কে বেশিরভাগ ধারনাই আমার ঠিক হয় (আমি না, আম্মু বলে )।

তিন গোয়েন্দাকে দেখে একটা জিনিস শিখেছি। জীবনে কাজ করাটা খুবই জরুরি। বয়স কম হলেও তিন গোয়েন্দার কেউই ঘরে বসে খায় না। যথেষ্ট টাকা থাকার পরেও কাজ করে। আমিও এর থেকে অনুপ্রাণিত হয়ে স্কুল জীবন থেকেই টাকা কামানোর কোনও কাজ করতে চাইতাম। আম্মু দিতে চাইতো না। এরপর এসএসসি পরীক্ষার পর কাজ করার সুযোগ পেলাম আমি। টিউশন। ছোটকাল থেকেই কাউকে পড়ানো বেশ বোরিং কাজ মনে হতো আমার। আর টিউশন না করলেও টাকার বিশেষ কোনও সমস্যা ছিল না আমার। কিন্তু এখানেও বাধ সাধলো তিন গোয়েন্দা। ওরা কম বয়সে কাজ করে আমিও করবো। যাই হোক, অবশেষে লেগে গেলাম কাজে। একবার ঘরে মোবাইল চুরি হয়েছিল আমাদের । বেশ কয়েকজন সন্দেহভাজনকে চিহ্নিত করে  অবশেষে চোরকে বের করেছিলাম। আমাদের এক পরিচিত আপু ছিল সে। এখানেও মাথা খাটানোর অনুপ্রেরণা পেয়েছিলাম তিন গোয়েন্দার থেকে। জীবনকে সুন্দর করতে ফিট থাকা আবশ্যক। এই সুন্দর ম্যাসেজটাও আমাকে দিয়েছে তিন গোয়েন্দা সিরিজ। কিশোরের স্লিম হওয়ার চিন্তা ও মুসার ফিটনেস ফিগার , ডায়েটিং ও ব্যায়ামেও বেশ অনুপ্রাণিত করেছে আমায়। এখন আমি জোর দিয়ে বলতে পারি আমার মতো খুব কম মেয়েই আছে যারা এতো রকমের ব্যায়াম করতে পারে। ফিটনেস নিয়েও ইন্টারনেট এ একটা কোর্স করেছিলাম আমি। রবিনের দিনকে দিন সুন্দর হয়ে ওঠা ও সৌন্দর্যকে কাজে লাগিয়ে কাজ হাসিল করার ভাবনাটাও জীবনে অনেক কিছু সম্পর্কে ধারনা দিয়েছে আমায়। পশু-পাখির প্রতি মমতা তিন গোয়েন্দা সিরিজের থেকেই শেখা আমার। জিনার সেই দ্বীপ পড়তে পড়তে কখন যে কুকুর জাতিকে ভালবেসে ফেলেছি নিজেই জানি না। বনের পশুদের সাথে তিন গোয়েন্দার সখ্যতা পড়ে পশুদের জন্যও প্রচন্ড ভালবাসা জেগেছে আমার মনে। কিশোরের পড়ালেখায় ভাল করার দিকটিও আমার লেখাপড়াকে বেশ প্রভাবিত করে। দূরে কোথাও জার্নি করা পছন্দ ছিল না আমার কখনও। তিন গোয়েন্দাকে ঘুরতে দেখেই অনেক দূরের জায়গায় ভ্রমণ করার সাহস পেয়েছি আমি। তিন গোয়েন্দার কত ডায়লগ যে জীবনের বিভিন্ন কথায় ব্যাবহার করেছি  বলে শেষ করতে পারবো না। অনেক অজানা তথ্যও জেনেছি তিন গোয়েন্দা থেকেই। আমার শৈশব আমার বর্তমান আমার ভবিষ্যত সব কিছুতেই তিন গোয়েন্দা ছিল আছে এবং থাকবে। তিন গোয়েন্দা আমার জীবনে আদর্শ স্বরূপ। আমার অনেক মন খারাপ ও কষ্টের দিনগুলোতেও আমার পাশে ছিল তিন গোয়েন্দা।  অনেক ধরনের শিক্ষা পেয়েছি আমার জীবন চলার পথে এই সিরিজ থেকে। মৃত্যুর আগ পর্যন্ত তিন গোয়েন্দার সাথে বন্ধুত্ব থাকবে আমার। আমি জানি, বেঁচে থাকতে এই অটুট বন্ধন কখনও ভাঙবো না আমি।

অসম্ভব ভালবাসি তিন গোয়েন্দাকে, তিন গোয়েন্দার সিরিজকে এবং এর স্রষ্টা রকিব হাসানকে।

&nbsp;

**সম্পাদকঃ <span style="color: #993366;"><a href="http://www.facebook.com/jahidmunnaofficial" rel="noopener" target="_blank" style="color: #993366;">জাহিদ মুন্না</a></span>**