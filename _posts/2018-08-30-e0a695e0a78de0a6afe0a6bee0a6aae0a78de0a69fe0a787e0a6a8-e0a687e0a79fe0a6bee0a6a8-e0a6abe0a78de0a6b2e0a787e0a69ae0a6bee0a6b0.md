---
id: 991
title: ক্যাপ্টেন ইয়ান ফ্লেচার
date: 2018-08-30T12:55:24+00:00
author: জাহিদ মুন্না
layout: post
guid: https://tingoyenda.org/?p=991
permalink: '/%e0%a6%95%e0%a7%8d%e0%a6%af%e0%a6%be%e0%a6%aa%e0%a7%8d%e0%a6%9f%e0%a7%87%e0%a6%a8-%e0%a6%87%e0%a7%9f%e0%a6%be%e0%a6%a8-%e0%a6%ab%e0%a7%8d%e0%a6%b2%e0%a7%87%e0%a6%9a%e0%a6%be%e0%a6%b0/'
whitedot_hide_title:
  - "0"
ftf_open_type:
  - article
disable_open_graph:
  - null
hestia_layout_select:
  - default
categories:
  - ক্যাপ্টেন ইয়ান ফ্লেচার
  - চরিত্রসমূহ
  - তিন গোয়েন্দা
tags:
  - Tin Goyenda
  - ক্যাপ্টেন ইয়ান ফ্লেচার
  - তিন গোয়েন্দা
---
তিন গোয়েন্দা যারা পড়েন তাদের কাছে পুলিশ চিফ ক্যাপ্টেন ইয়ান ফ্লেচার খুবই পরিচিত নাম। এই ইয়ান ফ্লেচার কে?

উত্তর হচ্ছে, পুলিশ চিফ। উঁহু, শুধু রকি বীচ না, গোটা লস এঞ্জেলেসেরই পুলিশ চিফ তিনি। ইয়ান ফ্লেচার &#8211; নামটা ঠিক আমেরিকান নয়। খুব সম্ভব এশিয়ান একসেন্ট তার। চীনা হতে পারে, কিংবা কোরিয়ান। তাইওয়ানী হলেও আশ্চর্য হবার কিছু থাকবেনা। তবে যেহেতু তার একসেন্ট কোথাও স্পষ্টভাবে লিখা নেই, তাই এব্যাপারে খুব বেশী জানা যায়না। তবে হ্যাঁ, উনি যেহেতু আমেরিকাতেই থিতু হয়ে এত বড় পোস্টে কাজ করছেন, তাই আপাতত তাকে আমেরিকানই ধরে নেওয়া যায়।

তিন গোয়েন্দা শুরুতে যেই বিখ্যাত গোয়েন্দা সিরিজ &#8220;দ্যা থ্রি ইনভেস্টিগেটর্স &#8221; থেকে এডাপ্ট করা হয়, সেখানকারই এক চরিত্র &#8220;স্যামুয়েল রেনল্ডস&#8221; এর আদলে আমরা পেয়েছি আমাদের ক্যাপ্টেন ইয়ান ফ্লেচারকে। কিছুটা স্থুল শারীরিক গঠন, আর টাক পড়তে শুরু করা মাথার এই চল্লিশোর্ধ ভদ্রলোকের খুবই প্রিয় পাত্র আমাদের প্রিয় তিন গোয়েন্দা। প্রায়ই আমরা দেখি বিভিন্ন কেসে তিন গোয়েন্দা সাহায্য করছে তাকে। ক্যাপ্টেন ফ্লেচারও অবশ্য কম সাহায্য করেননি কিশোর, রবিন, মুসাকে। তিন গোয়েন্দাকে স্পেশাল পারমিশন নিয়ে গাড়ির লাইসেন্সও তো তিনিই ব্যবস্থা করে দিয়েছেন। সাথে দিয়েছেন জুনিয়র গোয়েন্দার সার্টিফিকেটও, &#8220;সবুজ ভূত &#8221; গল্পে এই সার্টিফিকেট তিনি ছেলেদের দেন। ভালো কথা, তিন গোয়েন্দার সাথে ক্যাপ্টেন ইয়ান ফ্লেচারের প্রথম পরিচয় কোন গল্পে প্রথম? এই রহস্যের উত্তর খোলাসা করেননি স্বয়ং রকিব হাসানও। থ্রি ইনভেস্টিগেটর্সে ক্যাপ্টেন রেনল্ডের সাথে প্রথম পরিচয় দেখানো হয় &#8220;মিস্ট্রি অফ্ গ্রিন ঘোস্ট &#8221; গল্পে। কিন্তু তিন গোয়েন্দায় &#8216;সবুজ ভূত&#8217; এর আগেও &#8216;প্রেতসাধনা &#8216; গল্পে ইয়ান ফ্লেচারের দেখা পাওয়া যায়। প্রশ্ন দাঁড়াচ্ছে তবে, তিন গোয়েন্দাকে কবে থেকে চেনেন তিনি? থাকনা বরং কিছু রহস্য অমীমাংসিত।

* * *

<h4 style="text-align: justify;">
  <strong><span style="font-family: terminal, monaco, monospace;">Contributors : <a href="https://www.facebook.com/shatorupa.jannat" target="_blank" rel="noopener">Rokeya Asha</a></span></strong>
</h4>