---
id: 896
title: 'রিভিউ : ভলিউম ২১'
date: 2018-08-14T19:46:27+00:00
author: জাহিদ মুন্না
layout: post
guid: https://tingoyenda.org/?p=896
permalink: /review-volume-21/
wpmdr_menu:
  - "1"
categories:
  - রিভিউ
tags:
  - Tin Goyenda
  - Tin Goyenda Review
  - কালো হাত
  - তিন গোয়েন্দা
  - তিন গোয়েন্দা বই রিভিউ
  - ধূসর মেরু
  - ভলিউম ২১
  - মূর্তির হুঙ্কার
---
<p style="text-align: center;">
  বই: তিন গোয়েন্দা- ভলিউম ২১
</p>

<p style="text-align: center;">
  ধূসর মেরু, কালো হাত, মূর্তির হুঙ্কার<br /> লেখক: রকিব হাসান<br /> প্রকাশকাল: ১৯৯৪
</p>

<p style="text-align: center;">
  রিভিউ লেখকঃ <a href="https://www.facebook.com/momo.chowdhury.566"><strong>নুসরাত জাহান নাফিসা</strong></a>
</p>

&nbsp;

## **ধূসর মেরু**

একজন হারিয়ে যাওয়া নাবিককে বেশ মোটা পরিমাণের টাকা দেয়ার জন্য খুঁজছে ইনস্যুরেন্স কোম্পানী ৷ এক সময় যার প্রাণ বাঁচিয়েছিলেন, সে-ই তার নামে টাকাটা রেখে গেছে ৷ লোকটাকে খোঁজার জন্য আইসল্যান্ডে হাজির হয় [তিন গোয়েন্দা](https://3goyenda.com/) ৷ তদন্ত করতে নেমে জানতে পারে কেউ বা কারা তাদের শেষ তরে দেয়ার জন্য উঠে পড়ে লেগেছে ৷ কেসটা শুধু একজন হারানো নাবিকের খোঁজের মধ্যে সীমাবদ্ধ রইল না, পায়ে পায়ে আরো রহস্য এসে হাজির হল ৷ ইন্টারন্যাশনাল লেভেলের ক্রিমিনাল এর পেছনে পড়েছে ওরা, বুঝতে পারল ৷ তারপর কী হল? কী করে সেই নাবিককে খুঁজে পেল? রহস্যটাই বা কী? সেটা খুব সুন্দর করেই তুলে ধরেছেন রকিব হাসান এই গল্পে ৷ প্রথম থেকে শেষ পর্যন্ত ছিল টান টান উত্তেজনা ৷

<span style="color: #800080;">পার্রেসোনাল রেটিং:</span> ৯/১০

## **কালো হাত**

জিনা এবং টকারদের সাথে তিন গোয়েন্দাও চলে এল সাউথহ্যাম্পটনে ৷ সেখান থেকে রহস্য যাত্রার জন্য হোয়াইট অ্যাঞ্জেল জাহাজে করে নেমে পড়ল সমুদ্রে ৷ জাহাজে উঠেই জানতে পারল, কালো হাত বলে একজন কুখ্যাত রত্নচোরও উঠেছে এই জাহাজে ৷ এই কালো হাতের বৈশিষ্ট্য হল, সে চুরি করার পর সেখানে রেখে যায় তার একটা কার্ড, যেখানে কালো হাতের চিহ্ন আঁকা ৷ কেউ তাকে কখনো দেখেনি, সে নারী নাকি পুরুষ তাও জানেনা ৷ জাহাজেও সে তা কুকর্ম চালিয়ে যেতে লাগল ৷ তিন গোয়েন্দার দশজন সাসপেক্ট ৷ কিশোরের ভাষায়- হারাধনের দশ ছেলে ৷ এদের মধ্যে কে বেরোবে কালো হাত? নাকি অন্য কেউ? শেষ পর্যন্ত তিন গোয়েন্দাকে পাজলড দেখা যায় এই গল্পে ৷

<span style="color: #800080;">পার্রেসোনাল রেটিং:</span> ৭.৫/১০

## **মূর্তির হুঙ্কার**

গোবেল বীচে বেড়াতে গেলে তিন গোয়েন্দাকে পরিচিত এক অ্যানটিক শপে নিয়ে এল [জিনা](https://3goyenda.com/georgina-parker/) ৷ যেখানে এক মানুষ সমান সাইজের একটা মূর্তি পাওয়া গেল, যার প্রাপ্তিস্থান ধরা হয় বলিভিয়াকে ৷ মূর্তিটার পেছনে ফাঁপা, সেখানে মুখ রেখে কথা বললে লাউডস্পীকার কিংবা মাইকের চাইতেও জোরে এবং বাস্তব আওয়াজ বের হয় ৷ আধুনিক প্রযুক্তি ছাড়াই এত পুরনো দিনের একটা জিনিসে এটা কী করে সম্ভব করল? মূর্তিটার পেছনে পড়ে গেল একদল চোর ৷ কেন? অদ্ভুত এই মূর্তির অ্যানটিক মূল্যের জন্য? নাকি এরও বেশি কিছু? জানার জন্য গল্পটা পড়তে হবে ৷

<span style="color: #800080;">পার্রেসোনাল রেটিং:</span> ৮/১০