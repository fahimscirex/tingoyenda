---
id: 1251
title: 'রিভিউ : ভলিউম ১৩০/২'
date: 2018-10-08T13:58:15+00:00
author: ফাহিম মোন্তাসির
layout: post
guid: https://tingoyenda.org/?p=1251
permalink: /?p=1251
categories:
  - তিন গোয়েন্দা
---
<p style="text-align: justify;">
  <span>মেলায় ঝামেলা </span><br /> <span>ভলিউম ১৩০/২ </span><br /> <span>লেখকঃ শামসুদ্দিন নওয়াব </span><br /> <span></span>
</p>

<p style="text-align: justify;">
  <span>সংক্ষিপ্ত আলোচনাঃ </span><br /> <span>শহরে একটা কার্নিভাল বসেছে। তাতে নানা ধরনের প্রতিযোগিতার ব্যবস্থা আছে। এমনকি ঐতিহাসিক এক যুদ্ধ ও অনুষ্ঠিত হবে, অবশ্যই সাজানো। </span><br /> <span>এছাড়াও আছে কর্দম প্রতিযোগিতা, পুরনো দিনের হাস্যরসাত্মক নাটক, ম্যাজিক, ডাইনী ইত্যাদি। মেলায় ঘুরতে আসা দর্শকেরাও অংশ নিতে পারবেন যে কোন প্রতিযোগিতায়।</span><br /> <span>তো আমাদের মুসা আমান ও নাইট হিসেবে নাম লেখালেন এখানে। শ্যারন সাজলো রাজকুমারী, জিনা সম্ভ্রান্ত ভদ্রমহিলা। কিশোর আর রবিন ও সাথে আছে তাদের। </span><br /> <span>কিন্তু তিন গোয়েন্দা যেখানে, গোলমাল আর রহস্য তো থাকবেই। কাজেই শুরু থেকেই একের পর এক ঝামেলা শুরু হল। নাটকে গোলমাল, স্টেজ খুলে পড়ে যাচ্ছে, ম্যাজিক দেখাতে গিয়ে আগুন লেগে যাচ্ছে, প্রতিযোগিতায় নেমে হাত কেটে আহত হচ্ছে জিনা ইত্যাদি ইত্যাদি ঝামেলার পরে কার্নিভালের মালিক তিন গোয়েন্দাকে নিয়োগ দিলেন কে এইসব কাজের মূলে তা বের করার জন্য। </span><br /> <span>তদন্তে নেমেই টের পেল গোয়েন্দারা, সন্দেহভাজন অনেক বেশি আর কার্নিভালটার অবস্থাও শোচনীয় লস দিতে দিতে। এই বিশাল কর্মযজ্ঞের প্রোগ্রামার নেই তো এসবের পেছনে? </span><br /> <span>নাক উঁচু এক সাংবাদিক শুরু থেকেই লাগলো তিন গোয়েন্দার পেছনে। এদিকে ঘোড়ার জকি মেয়েটাই বা এমন কেন? এত লাজুক আর ভীতু কেন মেয়েটা? নাকি সমস্ত কিছুর পেছনে কার্নিভাল এর বাইরের কেউ কলকাঠি নাড়ছে? </span><br /> <span>জানতে হলে পড়ে ফেলতে হবে ইদানীং কালের মধ্যে শামসুদ্দিন নওয়াবের লেখা একটি অন্যতম ভালো গল্প মেলায় ঝামেলা। </span><br /> <span>গল্পটির সবচেয়ে ইন্টারেস্টিং দিক হচ্ছে একই গল্পে কিশোর, মুসা, রবিন, জিনা, শ্যারন, রেমন এবং ফারিহাকে পাওয়া যায়। যদিও ফারিহা আর রেমন এর তেমন ভূমিকা নেই। </span><br /> <span>এছাড়াও রহস্যটা অনেক জটিল, কে আসল অপরাধী এবং কেন বুঝতে বেশ ভালোই সময় লেগে যায়। </span><br /> <span>গল্পের সবার চরিত্র ও মোটামুটি ঠিক ই থাকে। </span><br /> <span>এই গল্পে, আমার একটা খুব প্রিয় মুহূর্ত আছে। </span><span>সেটা হল,একই টেবিলে শ্যারন, ফারিহা ইত্যাদি থাকার পর ও কিশোর একটা জায়গায় ডিনার শেষে জিনাকে নিয়েই তদন্তে যায়৷ </span><br /> <span>যারা শামসুদ্দিন নওয়াবের ভালো গল্প খুঁজছেন, নির্দ্বিধায় এটি পড়তে পারেন। ভালো লাগবে অবশ্যই।</span>
</p>