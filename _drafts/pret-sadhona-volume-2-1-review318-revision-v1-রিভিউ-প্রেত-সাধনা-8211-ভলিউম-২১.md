---
id: 1609
title: 'রিভিউ : প্রেত সাধনা &#8211; ভলিউম ২/১'
date: 2020-11-16T05:10:23+00:00
author: ফাহিম মোন্তাসির
layout: revision
guid: https://3goyenda.com/318-revision-v1/
permalink: /318-revision-v1/
---
<figure class="wp-block-image size-large"><img loading="lazy" width="1024" height="512" src="https://3goyenda.com/wp-content/uploads/2020/11/REVIEW-2-1-1024x512.jpg" alt="" class="wp-image-1595" srcset="https://3goyenda.com/wp-content/uploads/2020/11/REVIEW-2-1-1024x512.jpg 1024w, https://3goyenda.com/wp-content/uploads/2020/11/REVIEW-2-1-300x150.jpg 300w, https://3goyenda.com/wp-content/uploads/2020/11/REVIEW-2-1-768x384.jpg 768w, https://3goyenda.com/wp-content/uploads/2020/11/REVIEW-2-1.jpg 1200w" sizes="(max-width: 1024px) 100vw, 1024px" /><figcaption>তিন গোয়েন্দা ভলিউম ২/১</figcaption></figure> 

<p class="has-text-align-center">
  গল্প: প্রেতসাধনা<br />লেখক: রকিব হাসান<br />প্রথম প্রকাশ: ১৯৮৭<br />ভলিউম: ২/১<br />ধরণ: ক্রাইম থ্রিলার
</p>

<p class="has-text-align-center">
  রিভিউ লেখক : <a rel="noopener noreferrer" href="https://m.facebook.com/profile.php?id=100006807845424" target="_blank">তুহিন খান</a>
</p>

মোড়ের কাছে বিরাট দুর্গের মত বাড়িটা কিনে নিয়েছে পারকাররা। বাড়িটাতে থাকে তাদের একমাত্র মেয়ে [জরজিনা পারকার](https://3goyenda.com/georgina-parker/), শাদা আপালুসা ঘোড়ায় ঘুরে বেড়ায় দিনমান। বাড়িতে থাকে জিনার খালা মিস মারভেলও। বাড়ির কাজের লোক রুজ বলে, মহিলা নাকি অদ্ভুত!

&#8216;অদ্ভুত&#8217; মহিলা মিস মারভেলকে দেখে খটকা লাগে তিন গোয়েন্দারও। মাকড়শার জাল দিয়ে রক্তপাত থামাতে চান, মাছির ডিম লাগিয়ে ক্ষতস্থান সারাতে চান। মহিলাকে দেখে অদ্ভুতই লাগে ওদের। আরো অদ্ভুত লাগে, যখন জিনাদের বাসায় আসে ভ্যারাড নামের ফ্যাকাশে চেহারার লোকটা। লোকটা কে, কী করে কেউউ জানে না। কেবল এক রাতে, বাড়ির কাজের মেয়ে রুজ কাঁপতে কাঁপতে <a href="https://3goyenda.com/kishor-pasha/" target="_blank" rel="noopener noreferrer">কিশোর</a>দের ঘরে চলে আসে। চোখেমুখে আতঙ্ক। কী এক ভয়ানক গান শুনে বাড়ি ছেড়ে চলে যায়।

নিশ্চয়ই বাড়িটাতে কিছু গন্ডগোল হচ্ছে, <a href="https://3goyenda.com/georgina-parker/" target="_blank" rel="noopener noreferrer">জিনার</a> ধারণা। তিন গোয়েন্দার সাথে জিনার প্রথম পরিচয় তখন, তাই টেরিকে ওদের অফিসের গোপন পথ বলে দেওয়ার ভয় দেখিয়ে জিনা ভাড়া করে ওদের। ভ্যারাডকে ঘর থেকে তাড়ানোর মিশনে নামে তিন গোয়েন্দা। জড়িয়ে পড়ে অদ্ভুত এক রহস্যের জালে।

গভীর রাতে জিনাদের ঘরে আর টেরেনটি ক্যানিয়নের সেই ভূতুড়ে বাড়িতে কিসের আড্ডা বসে? কাকে ডাকে ওরা? বীলিয়াল, &#8216;মহাসর্প&#8217; এরা কারা? ভৌতিক ভয়ানক সেই গান, কে গায়? কোত্থেকে আসে সেই অদ্ভুত সুর? গোঁফওয়ালা, জিনাদের নতুন কাজের লোক ফোর্ড এরসাথে জড়িত নয় তো? গভীর রাতে গুলি খাওয়ার হাত থেকে কিশোরকে কেন বাঁচালো সে? কে এই মহাসর্প? অ্যানি পলের সেই সাপের নকশা করা ব্রেস্লেট? মিস মারভেলের কাছেও পৌঁছে গেছে সেই সাপ। এবার? জীবনের ঝুঁকি নিয়ে তিন গোয়েন্দা জড়িয়ে পড়ে আরেকটি তুমুল রহস্যে।

তিন গোয়েন্দার একেবারে শুরুর দিকের গল্প প্রেতসাধনা । তিন গোয়েন্দার অসাধারণ সংলাপ, দুর্দান্ত প্লট, রুদ্ধশ্বাস গতিময় জমাট গল্প, টানটান থ্রিল আর টুইস্টে টুইস্টে ধীরে ধীরে রহস্যের জট খোলা-সব মিলিয়ে অসাধারণ গল্প এইটি। বান্ধবী জরজিনা পারকারের সাথে, এই গল্পেই তিন গোয়েন্দার প্রথম পরিচয়। প্রথম পরিচয়েই তিন গোয়েন্দার একটা বাজিমাত কেস। সব মিলিয়ে বেশ ভালো লাগার মতই বই। নিখুঁত প্লট, খারাপ লাগারও তেমন কিছু পাই নাই।