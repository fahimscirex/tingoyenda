---
id: 1366
title: 'আমার জীবনে তিন গোয়েন্দা- ৪ (অজানা অজান্তা )'
date: 2019-04-07T02:32:21+00:00
author: শরিফুল ইসলাম
layout: post
guid: https://tingoyenda.org/?p=1366
permalink: /?p=1366
categories:
  - তিন গোয়েন্দা
tags:
  - Tin Goyenda
  - Tin Goyenda Review
  - অভিজ্ঞতা
  - আমার জীবনে তিন গোয়েন্দা
  - তিন গোয়েন্দা
---
<table border="1">
  <tr>
    <td>
      <h4>
        <span><strong>আমার জীবনে তিন গোয়েন্দা- ২&nbsp;</strong></span>
      </h4>
      
      <p style="text-align: center;">
        <strong>লেখক: অজানা অজান্তা&nbsp;</strong>
      </p>
    </td>
  </tr>
</table>

বরাবরই আমি বই পড়তে ভালোবাসি। অবসর সময়ে অন্য কিছু নিয়ে সময় কাটানোর চেয়ে বই পড়াটাকেই আমি বেশি প্রাধান্য দেই। বইকে ভালোবাসার সুযোগ করে দেয়ার জন্য আমার জীবনে বাবার অবদান সবচেয়ে বেশি। ছোটবেলা থেকেই বইয়ের প্রতি আমার আলাদা একটা ভালোবাসা ছিল। এজন্য ছোটবেলায় বাবা আমাকে ছোটদের বই এনে দিত। কিন্ত হঠাৎ একদিন বাবার অসংখ্য বইয়ের ভান্ডার থেকে আবিষ্কার করে ফেলি তিন গোয়েন্দাকে। তখন সম্ভবত আমি ক্লাস 4 এ পড়ি। বইটা দেখেই আমার ভালো লাগেনি। কিন্ত বাবা তখন আমাকে বলেছিল &#8221; দেখিস তুই, একদিন এই বইয়ের ভক্ত হয়ে যাবি তুই &#8220;। আমল দিইনি বাবার কথাটাকে। দূর্ভাগ্যবশত বইটাকে আমি হারিয়ে ফেলি।

ক্লাস এইটের পরিক্ষার পর নিতান্তই কৌতূহলের বশে বাবার বইগুলোকে নিয়ে ঘাটাঘাটি করতে থাকি। হঠাৎ করেই আমার চোখ আটকে যায় একটা বইয়ের প্রচ্ছদে। আরি! প্রচ্ছদটা তো দারুন। ঝটপট পড়ে ফেলি বইয়ের পিছনে থাকা রিভিউ। ভালো লেগে যায় আমার। এক ঝলমলে রৌদ্রজ্বল দিনে পড়া শুরু করি এই বইটাকে। প্রত্যেকটা পাতায় যেন ফুলের সৌরভ। আকর্ষিত হতে লাগলাম আমি। মনে আছে আমার, ওই দিন বিকেলে বিশ্রাম না নিয়ে পড়ে শেষ করে ফেলেছিলাম বইটাকে। আর পুরোপুরিই মুগ্ধ হয়ে গেলাম আমি। সেই মুগ্ধতা অাজও কাটেনি।

তিন গোয়েন্দা আমার জীবনে এসেছিল বসন্তের হাজার ফুলের মতো সুবাস ছড়িয়ে। রাঙিয়ে দিয়েছিল আমাকে। আর আমি, মধুলোভী মৌমাছি হয়ে আস্বাদন করেছি তিন গোয়েন্দার মিষ্টি মধু। জোৎস্না রাতে পূর্ণ চাঁদের মতো সবটুকু রহস্যময় সৌন্দর্য নিয়ে আবির্ভূত হয়েছিল আমার জীবনে। আমার সৃষ্টিকর্তার মতোই ভালোবেসেছি রকিব হাসান এবং বাবার দেয়া অমূল্য উপহার তিন গোয়েন্দাকে।

কি নেই তিন গোয়েন্দাতে?.. সব আছে এই সিরিজের বইয়ের প্রত্যেক পাতায়। অনেক কিছু শিখেছি আমার এই প্রিয় তিন বন্ধুর থেকে। মনে পড়ে এখনো, ক্লাস নাইনে বান্ধবীদের সাথে আড্ডা দেয়ার সময়ও আমার হাতে একটা বই থাকত। আর সেটা হল তিন গোয়েন্দা। বাংলা ক্লাস কিংবা অন্য সাবজেক্টের একঘেয়ে ক্লাসের সময় বইয়ের নিচে রেখে তিগো পড়তাম। শুধু টিচারদের চোখকে নয়, ফ্রেন্ডদের চোখকে ফাঁকি দিয়েও বই পড়তাম। কারন বান্ধবীরা বইটা দেখলে ধার চাইবে আমার কাছ থেকে। পরে ধার নিয়ে যদি আমার প্রিয় বইটিকে ফেরত না দেয়। তখন?.. এজন্য লুকিয়েই পড়তাম। কলেজে উঠার পরেও ক্লাসের বিরক্তিকর সময়টাতে মুখ নিচু করে বইয়ের ভিতর রেখে বই পড়তাম। তখন কলেজে পরিচয় হলো আরো দুইজন তিগো প্রেমীর সঙ্গে। ওদের কাছ থেকেই জানতে পারলাম এখনো তিন গোয়েন্দার বই পাওয়া যায় লাইব্রেরিতে। তারপর শুরু হল আমাদের বইয়ের আদানপ্রদান। অপেক্ষা করতাম কখন আমার একটি বই শেষ হবে আর আরেকটি বই আমি আমার হাতে পাব।

রবিনের সাথে বেশীরভাগই আমার মিল আছে। আমিও বইপ্রেমী এবং গানপ্রেমী। সুযোগ পেলে রবিনকে অনুকরণ করে বিদ্যার বাহার দেখাই। ক্ষুরধার বুদ্ধিতে আকৃষ্ট হয়ে চেষ্টা করি কিশোর হতে। আর মুসার মতো সদা হাস্যময়ী হয়ে থাকতে চাই।

কিশোর আমাকে শিখেয়েছে, কোনো কাজে সফল না হতে পারলেও হাল ছেড়ে দিতে নেই। কাজ করে যাও, সাফল্য অবশ্যই আসবে। মুসা শিখিয়েছে, বিপদে কিভাবে দিশেহারা না হয়ে সাহসী হয়ে বন্ধুর পাশে দাড়াতে হয়। জিনা শিখিয়েছে মেয়ে হয়েও নিজেকে পরনির্ভরশীল করে না তোলে নিজেকে অাত্মনির্ভরশীল করে তোলতে। সবশেষে বলব, ভালোবাসি তিন গোয়েন্দাকে। আজীবন ভালোবেসে যাব। আর ভালোবাসি তিন গোয়েন্দার ভক্তদের/ আপনাদের । কেননা তাঁদের / আপনাদের মাধ্যমেই তিন গোয়েন্দাকে আরো গভীরভাবে জানতে পেরেছি।  
♥ L O V E Y O U ♥