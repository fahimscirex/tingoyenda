---
id: 1363
title: আমার জীবনে তিন গোয়েন্দা-৫ (নাসিহা ইসলাম)
date: 2019-04-07T08:40:03+00:00
author: শরিফুল ইসলাম
layout: post
guid: https://tingoyenda.org/?p=1363
permalink: /?p=1363
categories:
  - আমার জীবনে তিন গোয়েন্দা
  - ব্লগ
tags:
  - Tin Goyenda
  - Tin Goyenda Review
  - অভিজ্ঞতা
  - আমার জীবনে তিন গোয়েন্দা
  - তিন গোয়েন্দা
---
## 

<table class="wp-block-table">
  <tr>
    <td>
      <h2 style="text-align: center;">
        <strong>আমার জীবনে তিন গোয়েন্দা-৩</strong>
      </h2>
      
      <h2 style="text-align: center;">
        লেখিকা : <a href="https://facebook.com/nasiha.islam.98" rel="noopener noreferrer" target="_blank">নাসিহা ইসলাম</a>
      </h2>
    </td>
  </tr>
</table>

## [](facebook.com/nasiha.islam.98) {#h_97872584811547879689243}

লিখেছেনঃ <span>22 September 2018 </span>

তিন গোয়েন্দা!  
শৈশবের স্মৃতি, কৈশোরের ভালোবাসা সবই আষ্টেপৃষ্ঠে জড়িয়ে আছে এই নামটার সাথে।  
আমার জীবনের প্রথম প্রেম! আমার এই ছোট্ট জীবনের বিরাট একটা অংশ জুড়েই যে ওদের বিচরণ!

আজও মনে পড়ে সেই দিনের কথা।  
মাত্র ক্লাস টুতে পড়ি । রোজকার অভ্যেস অনুযায়ী ভাইয়ার বুকশেলফ ঘাঁটাঘাঁটি করছিলাম।আরো আগে থেকেই তিন গোয়েন্দার বইগুলো ওখানে রাখা ছিল তবে কখনো পড়ে দেখার ইচ্ছে জাগে নি; হয়তোবা সেবা প্রকাশনীর বইয়ের ছোট আকারের কারণে কিংবা বইগুলোর বেহাল দশা দেখে। কিন্তু সেদিন চোখ আটকে গেছিল একটা ঝকঝকে নতুন বাধাই করা বইয়ে, বইয়ের নামটা দেখে দেখে বেশ আগ্রহ জেগেছিল। তুলে নিয়ে পড়তে শুরু করেছিলাম। উল্লেখ্য, বইটি ছিল সেবা প্রকাশনীরই শাখা প্রজাপতি প্রকাশন কতৃক প্রকাশিত বই “আমি রবিন বলছি&#8221;।  
সেদিন বইয়ের পাতায় ডুব দিয়ে প্রবেশ করেছিলাম রহস্য, রোমাঞ্চ আর অ্যাডভেঞ্চারের এক অপরূপ পৃথিবীতে। এখনো মনে আছে, এক জায়গায় বসে থেকেই দুই ঘন্টার মাঝে পড়ে শেষ করেছিলাম বইটা।  
তারপর থেকেই শুরু তিন গোয়েন্দার সাথে আমার পথচলা।

আমার সমবয়সীরা যখন কেউ ঠাকুমার ঝুলি, কেউ মিনা রাজুর বই নাড়াচাড়া করত, আবার কেউ হয়তোবা জানত&#8217;ই না পাঠ্যবইয়ের বাইরে অন্যান্য বইও পড়া যায়; তখন আমি ছিলাম তিন গোয়েন্দার নেশায় মোহাবিষ্ট এক নিয়মিত পাঠক।  
তিন গোয়েন্দার সাথে পরিচয় না হলে হয়তো আমি জানতেও পারতাম না যে বই পড়তে ভালোবাসার পাশাপাশি ভালোবাসা যায় বইয়ের পাতার প্রতিটি চরিত্রকে, ভালোবাসা যায় বইয়ে উল্লেখিত স্থান বা ঘটনাবলী&#8217;কেও।  
তিন গোয়েন্দা আমায় শিখিয়েছে বন্ধুত্বের মন্ত্র, বন্ধুত্ব রক্ষার মন্ত্র ; দেখিয়েছে বন্ধুর প্রাণ রক্ষার্থে নিজের প্রাণ বিপন্ন করার অপূর্ব দৃষ্টান্ত।  
তিন গোয়েন্দার কাছ থেকে আমি শিখেছি ঘোর বিপদেও কিভাবে মাথা ঠান্ডা রাখা যায়; শিখেছি কিভাবে আত্মরক্ষা করা যায় শত্রুর কবল থেকে।  
হতে চেয়েছি কিশোর পাশার মত ক্ষুরধার বুদ্ধিমত্তার অধিকারী, মুসার মত হাসিখুশি আর শক্তিশালী, রবিনের মত বইয়ের পোকা।  
আবার কখনো বা চেয়েছি নিজেকে জিনার মত সাহসী আর স্বাধীনচেতা হিসেবে তৈরি করতে।

তিন গোয়েন্দার মাধ্যমেই বইয়ের এই সুবিশাল জগতে প্রবেশ। তিন গোয়েন্দা সিরিজ দিয়েই আমার বই পড়া শুরু হয়েছিল, তারপর ধীরে ধীরে পড়তে শুরু করেছি নানা ধরনের নানান বই।  
কিন্তু এই বিশাল জগতের অসংখ্য বইয়ের ফাঁকে আমি তিন গোয়েন্দাকে হারিয়ে ফেলি নি, তিন গোয়েন্দার জায়গা দিতে পারিনি অন্য কোনো বই বা তার চরিত্রগুলোকে। হয়তোবা ভবিষ্যতেও পারবোনা কোনো বইয়ের চরিত্রগুলোকে কিশোর, মুসা, রবিন, জিনা, ফারিহা, মেরিচাচী, রাশেদ চাচা, ওমরভাই কিংবা রাফি-টিটুদের মত ভালোবাসতে।  
ওদের সবার উদ্দেশ্যে বলতে চাই-  
“তোমাদের সান্নিধ্যে এসেই রঙিন হয়েছে আমার শৈশব, উচ্ছাস পাচ্ছে আমার কৈশোর। অসংখ্য ধন্যবাদ তোমাদের আমার শৈশব-কৈশোরে রঙের ছোঁয়া, ভালোবাসা নামক বৃষ্টির ফোঁটা নিয়ে এসেছো বলে।  
ভালোবাসি, অনেক ভালোবাসি তোমাদের।&#8221;