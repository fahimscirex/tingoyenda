---
id: 1516
title: 'আমার জীবনে তিন গোয়েন্দা- ৭ (Nesar Zihan )'
date: 2019-04-06T16:34:27+00:00
author: শরিফুল ইসলাম
layout: revision
guid: https://tingoyenda.org/1513-revision-v1/
permalink: /1513-revision-v1/
---
<table class="wp-block-table">
  <tr>
    <td>
    </td>
    
    <td>
    </td>
  </tr>
</table>

লিখাঃ  
24 September 2018  
তিন গোয়েন্দা&#8230;  
তিনজন দুঃসাহসী কিশোর&#8230;  
এই কিশোরদের সাথে পরিচয় হয়েছিল ছোটবেলায়।তবে মজার ব্যাপার হলো,পরিচয়টা স্বাভাবিক ছিল না।তো কিভাবে হয়েছিলো তিন গোয়েন্দার সাথে পরিচয়? সেই প্রসঙ্গে বলার আগে তার পিছনের কিছু ঘটনা তুলে ধরতে চাই।খুব ছোটবেলা থেকেই বইয়ের প্রতি ঝোঁক ছিল।ক্লাস টু বা থ্রি তে থাকতে, পত্রিকার সাথে দেয়া ক্রোড়পত্র বা ম্যাগাজিন গুলো পড়তাম।তারপর থেকে যেখানে যে বই পেতাম সেই বই পড়তাম।তো, তিন গোয়েন্দার সাথে প্রথম পরিচয় হয়েছিল ক্লাস ফোরে থাকতে।আন্টির বাসায় বেড়াতে গিয়ে,প্রথম রকিব হাসানের লেখা একটি চিলার পড়েছিলাম যার নাম ছিল &#8220;জ্যান্ত ভূত।&#8221; ওই বইটা পড়ে অনেক ভয় পেয়েছিলাম কারণ তখন ছোট ছিলাম এবং এর চেয়ে বড় কথা হলো ওই বইটা আমি রাত্রে পড়েছিলাম।যাইহোক,ভয়টা কাটানোর জন্য এরপর আমি আন্টির বুক সেলফ থেকে তিন গোয়েন্দা ভলিউম ১/১ নিলাম এবং প্রথম গল্প অর্থাৎ তিন গোয়েন্দা অথবা &#8220;টেরর ক্যাসেল&#8221; এর কাহিনীটা পড়া শুরু করলাম।কিন্তু দুঃখের ব্যাপার হলো,এই কাহিনী টা পড়েও ভয় পেয়েছিলাম।যার ফলে পড়া আর বেশীদুর এগিয়ে যায়নি।৪০/৫০ পৃষ্টার পর আর পড়িনি।এরকম অভিজ্ঞতার পর আর ভয়ে তিন গোয়েন্দা বই-ই ধরিনি।তো তিন গোয়েন্দার সাথে আমার এই দীর্ঘ পথ চলা কিভাবে শুরু হলো! এই প্রশ্ন নিশ্চয়ই এতক্ষণে জাগছে আপনাদের মনে? আসলে তিন গোয়েন্দার সাথে আমার এই পথ চলা শুরু হয় ২০১৩ সালে বা ক্লাস সিক্সে থাকতে।বইয়ের দোকানে গিয়েছিলাম উপন্যাস কিনতে কিন্তু সমস্যা হলো,সেদিন আমার কাছে উপন্যাস কেনার মতো অত টাকা ছিল না।মাত্র পঞ্চান্ন টাকা নিয়ে গিয়েছিলাম দোকানে।দোকানদার আমার বাজেটের কথা শুনে বলল,এই টাকায় কোন উপন্যাস পাবো না আমি তবে ইচ্ছা হলে সেবা প্রকাশনীর বই গুলো নিতে পারি।এই বলে দোকানদার আমার সামনে কিছু বই এনে দিল।তার মধ্যে তিন গোয়েন্দা এবং মাসুদ রানার বই ছিল।বইয়ের উপর তিন গোয়েন্দা নামটা দেখে চমকে উঠলাম।মনের পর্দায় ভেসে উঠল সেই দুই বছর আগের অভিজ্ঞতা।কিন্তু কেন জানি অনেকটা সম্মোহিত হয়ে তিন গোয়েন্দা &#8220;ভলিউম ৫৩&#8221; টা কিনে ফেললাম এবং বাসায় এসে দিনের আলো থাকতে-থাকতে বইটা পড়া শুরু করলাম।কারণ কেন জানি মনে হয়েছিল তিন গোয়েন্দা সকল কাহিনী-ই ভুতুড়ে।কিন্তু বইটা পড়ে আমি এত রোমাঞ্চিত হয়েছিলাম যে আম্মুর কাছে গিয়েছিলাম টাকা চাইতে।কিন্তু আম্মু টাকা দিল না।গল্পের বইয়ের কথা শুনে উল্টো উপদেশ দিল ক্লাশের বইগুলো পড়তে।অনেকটা মনঃক্ষুণ্ণ হয়ে বসে রইলাম।তারপর দুপুরে আব্বু বাসায় আসার পর,আব্বুর কাছে গেলাম টাকা চাইতে এবং আব্বু থেকে ২০০ টাকা নিলাম।তারপর দৌড় দিলাম বইয়ের দোকানের উদ্দেশ্যে এবং আরো তিনটে ভলিউম কিনে তারপর বাসায় আসলাম এবং গোগ্রাসে সেগুলো গিলতে শুরু করলাম।তারপর থেকে তিন গোয়েন্দার সাথে আমার পথ চলা শুরু।কতবার যে তাদের সাথে অ্যাডভেঞ্চারে গিয়েছি,বন-বাদাড়,সাগর-মহাসাগর ঘুরেছি তার কোন ইয়ত্তা নেই। কল্পনায় তাদের প্রতিচ্ছবি আঁকা এবং এই প্রতিচ্ছবি গুলো জীবনেও মুছবার নয়।এছাড়াও ব্যাক্তিগতভাবে তিন গোয়েন্দা থেকে অনেক কিছু পেয়েছি। যেমন- আমার রাত জেগে বই পড়ার অভ্যাস ছিল না।কিন্তু রাত জেগে তিন গোয়েন্দা পড়তে-পড়তে,এখন পাঠ্যপুস্তক গুলো রাত জেগে পড়ার ক্ষেত্রে কোনো অসুবিধাই হয় না।  
তিন গোয়েন্দা পড়ার জন্যে এতই পাগল ছিলাম যে, পাঠ্য বইয়ের মাঝে, স্কুলের ক্লাস রুমে, এমনকি বাথরুমে গিয়েও লুকিয়ে লুকিয়ে তিন গোয়েন্দা পড়েছি।স্কুলের বই পড়ার সময় তিন গোয়েন্দা পড়ার কারণে, আম্মুর কাছে কত যে মার খেয়েছি তার হিসেব নেই। আসলে তিন গোয়েন্দা নিয়ে এই অনুভূতিগুলো জীবনেও ভুলব না।  
আমাদের শৈশবের সুপারহিরোদের কী এতো সহজে ভুলা যায়!!!   
অবশ্যই যায় না।  
চিরকাল তারা বেঁচে থাকবে, মনের গহীনে..