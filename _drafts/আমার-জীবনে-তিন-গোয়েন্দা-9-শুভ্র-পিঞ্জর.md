---
id: 1519
title: 'আমার জীবনে তিন গোয়েন্দা 9- (শুভ্র পিঞ্জর)'
date: 2019-04-07T08:43:12+00:00
author: শরিফুল ইসলাম
layout: post
guid: https://tingoyenda.org/?p=1519
permalink: /?p=1519
categories:
  - তিন গোয়েন্দা
---
<table class="wp-block-table">
  <tr>
    <td>
      লিখেছেনঃ <br />24 September 2018
    </td>
    
    <td>
      <strong><a href="https://free.facebook.com/Simanto.Eagle.011?fref=nf&refid=18&__tn__=C-R">শুভ্র কুয়াশা</a></strong>&nbsp;>&nbsp;‎<strong><a href="https://free.facebook.com/groups/391508967677973?refid=18&__tn__=C-R">Tin Goyenda Headquarter!!! (Fan Group)</a></strong>
    </td>
  </tr>
</table>

  
৫ বছর অর্থাৎ ২০১৩ সালের কথা, খুব একটা মনে নেই তবে যতটুকু মনে আছে তা হলো;  
তখন কুড়িল বিশ্বরোড থাকতাম আমরা, থাকতাম বলছি কারণ; বর্তমানে মিরপুর থাকি।  
আমি বই পড়ুয়া ছিলাম সবসময়ই, বই নামে এই জীবন্তবস্তুটি আমায় প্রচণ্ডভাবে টানতো, অবশ্যই গল্পের বই। বইকে জীবন্ত কেন বলছি? বলবোই বা না কেন! বই তো আমাদের সাথে কথাই বলে, সে সব ধরণের উপদেশও দিতে জানে তবে কোনকিছুই করতে বাধ্য করে না এই বই নামের আমার সবচেয়ে প্রিয় সঙ্গীটি৷ আমরা যেখানে আগে থাকতাম (কুড়িল বিশ্বরোড) সেখানকার একটি ছেলের সাথে বন্ধুত্ব হয় আমার, সে ছিলো ব্যাচলর মানুষ কাজেই তাঁর বাসায় যেতে কোনরকম নিষেধাজ্ঞা জারি করা ছিলো না। তো গেলাম একদিন তাঁর বাসায়।  
সে বললো, &#8220;তুই বোস, আমি একটু বাথরুম থেকে ফ্রেশ হয়ে আসছি।&#8221;  
আমি বললাম, &#8220;আচ্ছা।&#8221; বাসার টেবিল সংলগ্ন চেয়ারটিতে বসতে না বসতেই আমার চোখ যায় টেবিলটির উপর। সেখানে বেশকিছু বই ছিলো। তবে আমাকে আকর্ষণ করেছিল সেখানকার একটি বই যার মলাটে লেখা ছিলো; &#8220;কিশোর থ্রিলার, তিন গোয়েন্দা, ভলিউম-১৬&#8221; প্রচ্ছদে ছিলো কিশোর বয়সী একটি ছেলের ছবি। প্রচ্ছদটা দেখেই এক ধরণের ভালো লাগার অনুভূতি যেন ছড়িয়ে গিয়েছিলো আমার সাড়া দেহে! বিদুৎ যেভাবে প্রবাহিত হয় মানবদেহে ঠিক তেমন করেই। হ্যাঁ। তিন গোয়েন্দা সিরিজে আমার প্রথম পড়া বই এই ভলিউম ষোলই। যাহোক, বইটি আমি হাতে নিলাম। গোয়েন্দা শব্দটা আমায় ম্যাগনেটের মতোই আকর্ষণ করছিলো কেননা টিভিতে &#8220;শার্লক হোমস, ফেলুদা, জেমস বণ্ড&#8221; এদের মুভি দেখে-দেখে গোয়েন্দার ভক্ত হয়ে গিয়েছিলাম আমি। তাই বইটি প্রথমেই উল্টেপাল্টে দেখছিলাম, যার পেছনে ছিলো তিগোর সংক্ষিপ্ত পরিচয়। সেটা পড়ে বইটি পড়ার আগ্রহ আমার তখন আকশ ছোঁয়া অবস্থা। তাঁকে বললাম &#8220;দোস্ত তোর এই বইটা আমাকে ধার দিবি? পড়া শেষ হলে ফেরত দিয়ে দিতাম?&#8221; সে বললো &#8220;অবশ্যই! কেন নয়? আমার পড়া শেষ এটা। তুই নিতে পারিস। না দিলেও চলবে।&#8221; কিছুক্ষণ আড্ডা মেরে তাঁর বাসা থেকে বের হয়ে গেলাম বইটি হাতে নিয়ে। ওহহো! একটা কথা বলতে ভুলেই গিয়েছি তা হলো; সেদিন ছিলো শুক্রবার, আর শুক্রবার মানেই তো বন্ধের দিন। কাজেই দেরি না করে বইটি নিয়ে বসে পড়লাম বাসায় যাওয়ার সাথে-সাথেই, বইটি না পড়া অব্ধি শান্তি পাচ্ছিলাম না কেন যেন! পড়তে-পড়তে হারিয়ে গেলাম কল্পনার এক মধুর জগতে, যেখানে ছিলো তিনটি ছেলে যাদের বয়স কম হলেও মেধার দিক দিয়ে মোটেও পিছিয়ে নেই, বিশেষ করে কিশোর পাশা, আর রবিনটাতো তথ্যের ভাণ্ডার! ওদের তিনজনকেই খুব ভালো লাগে। মুসার খাই-খাই স্বভাব, ভূত&#8217;কে ভয় পাওয়া, তবে বিপদের সময় ভয়-ডরকে বিদায় করে সাহসী হয়ে যাওয়ার মনোবল দেখে এই ব্যায়ামবীর আমেরিকান নিগ্রোটাকেই সবচেয়ে বেশি পছন্দ করে ফেললাম। তখন থেকেই নিজেকে মুসা আমান ভাবতে শুরু করি এবং অনেকটা হয়েও গেছি তাঁর মতোই। এক বসায় বইটি পড়ে শেষ করলাম, তারপর বই&#8217;টি ভালো করে দেখলাম, যার প্রথমেই দেয়া ছিলো এই সিরিজের আরো অনেকগুলো ভলিউমের কথা। যা পাওয়ার জন্য আমি তখন পাগলপ্রায়! তাঁকে বইটি ফেরত দেয়া কালিন জিজ্ঞেস করলাম, তুই কোথা থেকে কিনেছিস এই বইটা? সে ঠিকানা দিলো, এবং তাঁর থেকে ধার নেয়া বইটি ফেরতও নিলো না সে আর! বললো, &#8220;এটা তোকে দিয়ে দিলাম যা, বইটির প্রতি তোর যেই আকর্ষণ!&#8221; কৃতজ্ঞতায় ছেয়ে গিয়েছিলো মনটা আমার, কতোটা যে খুশি হয়েছিলাম তা ভাষায় প্রকাশ করা সম্ভব নয়। তাকে বুকে জরিয়ে ধরেছিলাম খুশির ঠেলায়!  
তাঁর দেয়া ঠিকানা মোতাবেক যেয়েই পেয়ে গেলাম এই সিরিজের আরো কিছু বই। কিনে নিলাম যেই কয়টা পাওয়া গিয়েছিলো, বেশি ছিলো না, মাত্র পাঁচ থেকে ছয়&#8217;টা ভলিউম পেয়েছিলাম। একটি কাঠের চৌকিতে করে বিক্রি করছিলো, পুরাতন বই কি না তাই। জায়গাটা সম্ভবত এয়ারপোর্টের কাছাকাছি, কুড়িল বিশ্বরোড থেকে মাত্র অল্প কিছু রাস্তা একটি বাসের জন্য। এভাবেই শুরু আমার তিন গোয়েন্দা পড়া। সেইসাথে নতুন একটি অভিযানের আবির্ভাব। যার নাম দিয়েছিলাম; &#8220;তিন গোয়েন্দা সংগ্রহ।&#8221; চুম্বকের প্রতি যেভাবে লোহার আকর্ষণ হয় ঠিক সেভাবেই তিন গোয়েন্দার প্রতি আমার আকর্ষণ দিনে দিনে বেড়েই চলছিলো। তিন গোয়েন্দার বই পাওয়ার জন্য কোথায় না গিয়েছি! এয়ারপোর্ট, উত্তরা, মিরপুর ১০, নীলক্ষেত, পল্টন। মোটকথা কুকুর যেভাবে হাড্ডির সুগন্ধ পেয়ে ছুটে যেয়ে সেটা বের করে নেয় এবং কেউ যাতে সেটায় ভাগ না বসাতে পারে সেইজন্যে যেমন করে লুকিয়ে রাখে। ঠিক সেভাবেই আমি তিগো পড়ার লোভ সামলাতে না পেরে ছুটে যেতাম এক এলাকা থেকে আরেক এলাকায়। এবং ঠিক গুপ্তধনের মতোই লুকিয়ে রাখতাম।  
কি পেয়েছি তিন গোয়েন্দা থেকে? অনেককিছু; তিন গোয়েন্দার জন্য নিজেকে কখনই একা লাগতো না, ভালো ভালো কিছু বন্ধু পেয়েছি তাও এই তিগোর জন্যই।  
নির্ভুল ভাবে বানান লিখতে শিখেছি, যে কোন বই রিডিং পড়তে শিখেছি। মানুষের প্রতি টান সেটাও এই তিগো থেকেই পাওয়া।  
সত্যিই সেই দিনগুলোকে খুব বেশিই মিস করি এখন। বর্তমানেও তিগোর বই পেলে ডানে-বায়ে না তাকিয়েই বসে যাই সেটা নিয়ে। তিন গোয়েন্দা দিয়েই সেবার সাথে পরিচয় আমার। সেবার অনুবাদ আর মাসুদ রানার সাথে পরিচয় এক বছরও ঠিকমতো হয়নি! আর কিশোর, মুসা, রবিনের সাথে পরচিয় পাঁচটি বছর, যা নেহাতই কম নয় মোটেও। বেঁচে থাকুক তিগো, চিরজীবন মনের মনি কোঠায় অম্লান মধুর কিছু স্মৃতি হয়ে।  
অবশেষে বলবো; যারা জীবনে অনেক বই পড়েছে কিন্তু তিন গোয়েন্দা সিরিজ পড়েনি তাঁরা অনেকবড় একটা কিছু মিস করেছে।  
★★★★★★  
স্যার রকিব হাসানকে জানাই লক্ষ্য কোটি তাজা লাল-সাদা গোলাপের শুভেচ্ছা।  
অফুরন্ত ভালোবাসা রইলো তোমাদের জন্য জমা; কিশোর পাশা, মুসা আমান এবং রবিন মিলফোর্ড।  
জিনা, রোডা, কারিনা এবং তিন গোয়েন্দা পরিবারের বাকি সদস্যরা তোমরা আবার কিছু মনে কোরোনা যেন!!!